uut liefden siet dicht ick dit liet cranck als een riet ghedronghen want men hoort niet dan van verdriet by ouden siet en jonghen elck wil gaen sijn eyghen baen na zijnen waen vercreghen daer door sy saen niet moghen staen op christi paen te deghen oncuysheyt bloot overdaet snoot eyghen baet groot vol sonden besidt minioot des werelts cloot heeft inder noot verslonden alle eerbaerheyt nu wijdt verspreyt vertreden leyt op aerden ist vrou ist meyt elck een die seyt van een quaet feyt taenvaerden de financy en dievery sietmen nu vry hanteren sijn naesten hy met list bringt by siet dees party regeren landen en steen schaepkens ghemeen sy gaen vertreen vermeten met die wol reen sy haer becleen en tvet met een sy eten den vromen goet stortmen haer bloet men raest men woet onsinnich die gods woort soet hier bystant doet moet inden gloet seer vinnich tyranny fel regeert dat spel dat sietmen wel met claghen elck is rebel end doet ghequel die den vreed snel na jaghen den afval swaer blijct openbaer tkint end den vaer zijn twistich die moer eenpaer teghen haer snaer twist is aldaer seer listich die magistraet vrede verlaet end krijch aenvaet gaet moorden sijn ondersaet met decksel quaet dat hy weerstaet gods woorden prince gheeert u doch bekeert tot godt en leert zijn leere u vleesch verheert en tquaet verteert verjubileert doch seere u in den gheest den heere vreest ghehoorsaem weest zijn wetten sijnes woorts keest smaect minst en meest dat quaet beest wilt verpletten