nu looft den heer al te same met hert en monde verblijt prijst sijnen heylighen name verbreyt sijn lof breet ende wijt hier en in allen wijcken men sijn goetheyt siet blijcken hy is de man die helpen can niemant kan hem ghelijcken soo't nu wel claerlijck mach blijcken tot steenberghen ist gheschiet dat den vyant quam met pracktijcken en brochtse al int verdriet maer sy den heere baden dat hy haer woud' ontladen heeftse verhoort en heeft verstoort seer haest al s'vyants daden na dat den vyant seer spoedigh gheweken was van bergh op zoom soo heeft onse prince goedigh hy is wel waerdigh de kroon om den vyant te terghen ghetrocken na steenberghen tot ons ghewin verstaet den sin paep jan die moest hem berghen graef ernst een van wijsen rade vergheselschapten den prins met famers van cloecke daden die hy heeft betoont alsins met noch veel heeren blye tweeenveertigh compagnye cloecke soldaten wilt dit vervaten marcheerden op een rije tsavonts den sesten october quam ons volck tsteenberghen an den vyant die creegh het sober maer schoten eerst sterck daer van soo datter daer beneven noch eenighe doot bleven van onse soldaten tmocht haer niet baten moesten de stadt op gheven graef ernst die ginck eerst daer binnen om te maecken het accoort hy sey wilt u wel versinnen om terstont te trecken voort waer toe sy haer bereyden van steenberghen te scheyden die borghery die was wel bly ginghen haar niet gheleyden doen trock ons crijchsvolck daerinne en besetten het stadthuys wat mocht den vyant beginne hy is hier ghemaeckt confuys den paus had doen vereeren veel mis en outaercleeren die men daer vont ter selver stont waren daer slechs wat meere noch wel vier duysent meelsacken vonden wy al inde stadt met noch veel goet ende packen daer was oock verstaet wel dat ghecomen een soetlare die hadde van den clare daer in gebrocht tdient wel ontknocht ginck oock uyt de stadt vare tsavonts ontrent ten vijf uren trock den vyant eerst daer uyt sy sullent moeten besueren wat dunckt u van sulcken buyt wilt vry wederom keeren wy sullent u wel verleeren ghy hebt noch saen beter ghedaen als spinla uwen heere die ginck van te voren loopen eer hy den prince vernam hy salt wel moeten becoopen den paus sal hem inden ban doen dat hijt heeft begonnen en de stadt niet ghewonnen berghen op zoom sy is te vroom dat hyse sou winnen connen albertus die had gheschreven uut t'vaghevyer eenen brief aen spinola verheven dat hy wou doen sijn gherief en winnen bergh op zoome dat daer leyt aen den stroome want men ghewis daer moet doen mis eer hy daer uyt kan komen prince looft den heer eendrachtich want hy ons ghenadich is vreest niet haer vaghevier prachtich nochte haer versierde mis haer hosty en cibory het is maer duyvels glory maer god de heer behoort de eer hy is die gheeft victory