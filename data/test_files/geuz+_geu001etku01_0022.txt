staet op ontwaeckt nu al ghemeyn ghy die daer slaept in sonden onreyn laet u van gods woort leeren tot christum wilt u bekeeren in desen aenghenamen tijt wilt u bekeeren sonder respijt den dach is opgheresen des salicheyts ghepresen luystert en hoort na sheeren woort twelck uwer sielen mach gheven confoort wilt ghy de straffe ontvlieden diemen corts sal sien gheschieden vliet uut egypten en babel rasch en wilt aentrecken sheeren harnasch om vromelick te strijden in dese boose tijden anders sult ghy verloren gaen en loon naer uwe wercken ontfaen wort ghy deelachtich ghevonden in de babyloonsche sonden nu is den dach des heeren naer o menschen hebt ghy noch gheenen vaer het sweert wort bloedich bevonden over de babyloonsche honden vreeset den heere al ghemeen oft u naect druck en groot gheween en knerssinghe der tanden ghebonden met helsche banden schuwet de werelt en cruycet vleesch en levet na der schriftueren heesch laet menschen leeringhe varen gods woort wilt wel bewaren