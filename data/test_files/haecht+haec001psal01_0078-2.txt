sy aten enghelsbroot de volhede der spijsen heeft hy ghesonden haer den oostenwint liet hy te dier stede sterc waeyen onder den hemel claer end' verwecte door zijn stercheyt crachtich den suyden wint met zijn handen machtich ende liet op hun reghenen vleesch als stof voghelen na hunnen eesch ghelijc sant aende zee hun verthoonden ende liets' ouer all' vallen ras onder hunne leghers daer sy woonden sy aten daer op dat selue pas ende werden al te seer versadet sy boetten hunnen lust onberadet doen sy nv heel hadden hunnen lust gheboett ende dien na wensch gheblust ende te wijle sy noch daer af aten doen quam de tor'n godts ouer hun snel end' ouervielse ras bouenmaten end' onder hun verworghde hy fel de voorneemste end' sloech als met peste daer neder in israel de beste maer bouen al dat sondichden sy noch meer end' en gheloofden niet vry aen zijn wond'ren daerom heel af steruen hy hun liet dat sy vercreghen niet end' moesten hun leefdaegh' menichweruen sijn gheplaecht als hijse worchde siet soo sochten sy hem end' hem vereerden tot godt den heer' sy hun heel vroech keerden ende ghedachten dat godt ghewis hunnen troost ende verlosser is end' huychelden hem met hunnen monde end' loghen hem met hun tonghe quaet maer hun hert' en was tot gheender stont gheheel niet vast aen hem metter daet end' sy en hielden ooc van ghelijke aen zijn verbont gheensins trouwelijke maer hy was barmhertich end' vergaf de misdaet end' verded'se niet straf hy keerde dicwils af zijnen toren sijnen ganschen tor'n liet hy niet gaen want hy ghedacht seer wel van te voren dat sy vleesch zijn te swac in t'bestaen eenen wint diemen voelt henen varen end' hem niet we'er en comt openbaren gansch dicwils vertorn'den sy hem seer inde woestijn' end' maecten den heer' inde woeste plaetse heel onmoedich sy versochten godt weder altijt ende meesterden gansch onbevroedich den heyl'ghen in israel met vlijt sy dachten dies daechs niet aen zijn handen doen hy hun wtholp vande vyanden ghelijc hy hadd' zijn teekenen dan ghedaen in egypten end' t'zoan in t'lant zijne wonderen bewesen doen hy hunne wateren in bloet veranderde soo dat sy midts desen hun beken die eerst waren seer goet eenichsins niet ghedrincken en conden want stinkende werden die beuonden doen hy boose wormen onder haer schicte diese verslinden aldaer end' padden diemense sach verderuen end' gaf hun vruchten den rupsen fel hun saet den sprinchanen menichweruen doen hy in twee sloech met haghel snel hun wijnstocken met vorst daerbeneuen hun moerbesie boomen verheuen doen hy hun vee sloech met haghel al end' hun cudden met stralen ten val doen hy ooc sondt onder hun aenclachtich enghelen seer schadelijc end' boos in zijnen grimmighen tor'n onsachtich end' liet die onder dit volc godloos crachtelijken rasen ende woeden end' leet doen in all' hun onbevroeden doen hy zijnen toren voort gaen liet end' gheen verlossinghe voortaen liet hunne silen voor den doot verweruen ende liet