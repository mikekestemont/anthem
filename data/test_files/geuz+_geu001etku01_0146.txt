den pays die was voor handen riep veel volcks onwijs bedacht hier in dees nederlanden van albartus mede ghebracht sulcks niet en wacht uut spanien ofte van roomen en ghelooft dat ymmers niet want van daer coemt ons t'verdriet ten zijn voorwaer maer ydel droomen pluto end mammon listich schicken ons uut t'helsche hof subtyle gheesten twistich die hier comen tot kleynen loff door daden groff daer sy de christenen mee quellen hier ghesonden in dit landt door den paus off spaens tyrant niet goets en comt ons uuter hellen can hem yemant verblyden in dees nieuwe gouverneurs die ons tot allen tyden niet en doen dan veel ghetreurs spaensche seigneurs die moet ick haer natuer vermanen om dat sy sulcken moort des ghelijcken noyt ghehoort bedreven aende indianen dus hoort die na pays trachten van dat boose caims zaet off van neroos gheslachte twelck sy thoonen inderdaet bedenckt wel tquaet dat uyten valschen peys kan spruyten want van haer wort niet ghedacht dan roof moort brant vrouwen cracht meer boosheyt dan ick can ontsluyten t'gheboeft is veelderhande die hier t'lant bederven gantz volck sonder vrees of schande boggers spaens wals yers en frans bourgons almans dit zijnse die het landt benouwen al dit goddeloos ghediert heeft ontschaeckt en gheschoffiert maechdekens ende eerbaer vrouwen madam is eerst ghecomen int neerlant als een regent wy hebben haest vernomen wat een deucht haer was ontrent zy heeft gheschent t'verbont lant en adel verraden hadde godt ons niet bewaert hier waer langh gheopenbaert een moort van des parijs weergaden doe quam ducdalf moordadich als een leeu wreet en seer fel hy was dit lant seer schadich want hy achten al tvolck rebel in zijn voortstel proefden wy oock terstont zijn vruchten den adeldom ghedoyt en de christenen verstroyt met duysenden doen suchten en vluchten grouwelick was zijn leven als een duyvel in menschen schijn tgheen dat hy heeft bedreven salt neerlandt ghedachtich zijn met valschen wijn ginck hy t'verjaecht volck pardon schencken maer van zijn ghenadicheyt die hy hadde toegheseyt mach haerlem zutphen naerden gedencken don lowijs kond soet wieghen d'arme mooren met soeten klap om hun soo te bedrieghen gelijck judas en joap voor sulcken snap hoortmen de vrome te vermanen want de inquisicy seyt teghens zijne majesteyt liever gheen lant dan luthrianen don jan vol valsche treken die quam als een wolfken tam zijn schalckheyt ginck uutbreken doe hy ontrent namen quam en t'slot innam na peys ginck hy weer crych verwecken met een bloemken inde hant quam hy voor den thuyn playsant maer toeghesloten vant hy t'hecken parma had oock ghesoghen uut zijns moeders borsten t'fenijn hy was dobbel doortoghen nochtans eenen goeden schijn den valschen wijn eylaes moest onsen prins ghenieten door balthazar geeraerts een moorder met weynich baerts die hem binnen delff ginck doorschieten ernestus was de seste tscheen de peys stont in zijn macht maer hy slachten de reste vanden vrede was noyt ghedacht hy heeft ghetracht om zijn fenijn oock uut te spouwen en te brenghen om den hals door michiel renichion vals den helt graef mauritz van nassouwen albartus hooch van name is het sevende hooft seer net dees landen onbequame met zijn vierkante bonet bloedigh besmet is hy als d'ander oock bevonden doch hy is cardinael best en lest van altemael de doot heeft d'ander ses verslonden thert ghinck hem openbaren diemen zijn heylicheyt heet doe hij in s'doots bezwaren bracht een dochter soo elck wel weet sijn roode cleet dat is bloetdorstich van sich selven die int lant ootmoedich quam hij heeft een vroom christen lam te bruessel levendich doen delven den ghesalfden des heeren is worden een crychsman vroom om te tyranniseren dat konsent kreegh hy van room ten is maer droom die op sulcke hoofden wilt bouwen spruyt dan uut den boom geen goet daermen sich voor knielen moet wie salmen dan moghen betrouwen wat hebben dese seven hoofden seght my met verstant veertich jaeren lanck bedreven yet goets in dit nederlant dan rooff moort brant vervolgt verjaecht geschaeckt ontstolen desen gheestelicken man comt alsoo oock achter an sulck ampt en is hem niet bevolen gheunieerde landen die de hoere niet en vreest welck droncken sit vol schanden op dat sevenhoofdich beest apoc let op den gheest vergiftich zijn de spaensche vlieghen wilt ghy seker zijn bevrijt respice finem altijt hout ooch int zeyl al voor t'bedrieghen och nederlant ghepresen seer beklaecht meuchdy wel zijn ghy pleecht een bloem te wesen boven alle bloemkens fijn schier ten ruijn soo gaet ghy nu belgica schoone och wat deedt ghy reyn prieel grooten kost int lantjuweel vernielingh gheeftmen u ten loone was den keyser verleghen om een somme ghelts off schadt die heeft hy haest ghecreghen uut dees landen verstaet wel dat in elcke stadt vont hy t'volck als ghetrouwe vrinden mach dan desen potentaet sulcke landen wenschen quaet hoe kan hy't in zijn herte vinden carolus groot van machte heeft het nederlant verclaert rijck edel van gheslachte was hy t'eenich tijt bezwaert t'gaf onghespaert daerom ginck hy't een melckkoe noemen maar philips zijn eenich soon ghevet daer voor sulcken loon waert in zijn macht hy sout verdoemen o coninck hooch verheven en wilt ghy noch niet afstaen van u afgodisch leven soo manasses heeft ghedaan door bidden saen heeft hy ghenade voor god vonden daerom u gheheel ontslaet den verdoemelicken raet der papen menschen vals van gronden d'afgodery wilt schouwen ghelijck doodelijck fenijn en wilt voortaen betrouwen op des heeren woort devijn merckt wie zy zijn die t'christen bloet altijt vernielen oock hun vleesch en bloet verteert t'zijn diemen de cruynen scheert de schrift noemtse moorders der zielen hollant zeelant voorspoedich neemt des heeren woort wel waer ghy hebt dat overvloedich tis der zielen spijs dierbaer schickter u naer by u nabuers treuren de vromen om dat s'heeren klaren glans hun ghenomen is bykans deurt misbruycken is het meest ghecomen oorloff mijn heeren staten hout u vroom als leeuwen koen en wilt god niet verlaten maar bidt hem avont en noen tot elck saysoen en gedooght gheen affgoderye roept de heer in uwen raet nae zyn woort te wercke gaet u voornemen zal wel ghedyen niet meer so dom