alsmen schreef duysent vijfhondert in dat achtensestichste jaer was menich mensch verwondert te bruyssel int openbaer vier graven edel van bloede doodemen in corten stont daer toe seer rijck van goede ick wilse u doen condt een heer van grooter machten en grave van egmont als een schaep ginck hy ter slachten want ghecomen was ure en stont men sach daer weenen en trueren so menich man en wijf te bruyssel binnen der mueren al om dit wreet bedrijf cloeck ginck hy na der stede daer hy moste sterven desolaet en sprack ghy heeren en burghers mede och isser nu gheen ghenaedt soo ben ick een arme grave daer toe gheen edelman niemant hem antwoort gave dies sprack den grave nu wel an de grave nam sonder trueren een cussen hoort dit bedien daer op hy den doot wilde besueren en booch daer op zijn knien te samen leyde hy zijn handen ten hemel siende seer soet godt doende zijn offerhande die edel grave goet als zijn knien waren gheboghen en zijn handen waren ghevoecht een heeft dat sweert uutghetoghen daermen hem zijn hooft af sloech sijn bloet sachmen daer stralen edel van ordens verbont godt sal die wrake verhalen van die grave van egmondt terstont daer na quam vooren edel van stam en bloet die edele graef van horen liefhebbende gods woort soet lieflijck sachmen hem daer treden als een slachtschaep in noot comende ter selver steden daer hy moste sterven den doot als hy daer was gcomen die graef edel ghenaemt hy sprac vry sonder schromen isser nu gheen ghenaed niemant hem antwoord gave de edel graef goetront na egmont was zijn vragen baals priester by hem stont egmont die daer lach eenpare ghedeckt met een cleet dicht wert hijt aen zijn voeten geware dies hy tcleet heeft opgelicht en sprack met cloecke reden sijt ghy daer egmont sijt ghy my voor ghetreden so wil ick u volghen terstont baals priester met zijne cluchten tradt tot den grave groot gaet van my sprack hy met suchten want ghy doet my nu aen den doot hy wist wiese waren al voren des duyvels en spaus ghebroet van antechristus gheboren die daer dorsten na donnoosel bloet een cussen heeft hy ghevonden daer hy op booch zijn knien al om te zijn verslonden een kussen hy voor hem vande hy boog daer op zijn knien tesamen leyd hy zijn handen ten hemel sachmen hem sien tot den hemel sachmen hem sien hy voer uut dese warande sprekende seer onbevreest o heer in dees offrande beveel ick u mijnen gheest als hy zijn knien had gheboghen als zijn knien waren gebogen en zijn handen tsaem gevoegt een heeft dat zweert uutgetoghen die de grave thooft afsloeg zijn bloedt sachmen daer blincken edel van stamme root dus sachmen de grave krincken van hoorn seer minjoot en zijn handen had ghevoecht een heeft dat sweert uutghetoghen die den grave zijn hooft af sloech aldus sachmen crincken den edelen grave minioot o godt wilt toch ghedincken den tyran die hem bracht in noot twee broeders in goede zeden van batenburch twee heeren groot bervoets sachmense treden en bloots hoofts al na den doot singhende uut helder kelen uut david den sesten psalm straft my niet heer in velen tot godt quam haerlieder galm vry moedich int openbare aenriepen sy haren schepper groot de trommelen ginghen allegare en sloeghen daer al accoort de jongste begost te treuren hy liet soo menighen traen om dat het niet mochte ghebeuren dat die lieden hem conden verstaen op den savel zijn sy ghecomen al comende op de stede dese heeren jonc van jaer zy waren in god te vreden totten doot begaven sy haer haer knien sachmen daer boogen men sloegse daer af het hooft o god hoe meugdyt gedogen dat u woort dus wort berooft dees twee jonghe heeren soet al waer sy met onvervromen moesten storten haer edel bloet want men sach haer thooft af smijten met noch thien edel mannen schoon o godt mijn hert wilt splijten als ick daer op denk ydoon groot suchten ende claghen en weenen ghebrack daer niet men hoorde mans en vrouwen gewaghen o godt wat grooter verdriet van dees nederlantsche heeren vande heeren der nederlanden diemen daer doot en brant zoo menich man comt ter schanden door ducdalf de wreeden tyrant diemen daer doot en brant met so menich man dwelck tsijnen vermeeren doet duckdalve den wreeden tyrant o duckdalf met u ghenooten sijt ghy niet sadt van tbloet dat ghy in napels hebt vergoten en voor mets soo menich man goet waren dat niet schelmsche wracken dat ghy den onghelesten kalck int broot hebt doen backen o nero verrader end schalck al met u bloedighe tanden als pharao en jesabel coemt ghy in dees nederlanden als herodes quaet en fel hanghen moorden en branden ontlijven al metter spoet dus coemt ghy met babel ter schanden al om tonschuldighe bloet