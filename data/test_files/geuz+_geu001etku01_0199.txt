looft god den heer ghelijckerhant voor sijn weldaet ghepresen want hy ons vyant brengt tot schant soo hy ons heeft bewesen dies laet ons fijn hem danckbaer zijn hy doet ons vyant vreesen ghelijck het onlanghs is gheschiet in vlaenderen ist ghebleken dat den vyant aen quam met vliet maer is weer heen ghestreken tot sijnder spijt moest doen ter tijdt haes op al sonder spreken sy hadden leersen ghemaeckt van de voeten tot den hoofde en meenden soo te comen an te winnen sy gheloofde sluys aerdenborgh het was wel sorgh den reghen haer vyer doofde julius den achthienden dagh heeftmen hem weer vernomen voor berghen op den zoom men sagh hy is daer aen ghecomen heeft daer present de stadt berent maer wy voor hem niet schromen spinola heeft ghesproken straf en met een eet ghesworen dat hy daer niet sou trecken af oft hy en hadt te voren de stadt ghewonnen heeft mis ghesponnen en heeft veel volcks verloren hy heeft wel vijfthien duysent man al voor de stadt ghelaten die hy heeft laten drijven an weynigh tot haerder baten veel officieren met haer banieren en heeren van hooghe staten don jan de portugael vliesheer die is daer voor ghebleven don sebastiaen en noch meer specken daer moesten sneven sy niet meer behoeven sausijcen te proeven die van berghen haer gheven als spinola vernomen hadt dat onsen prins sou comen hy schuerden daer terstont sijn gat vluchte van bergh op zome twee duysent soldaten tot sijnder baten is tantwerpen ghecomen maer al de rest liet hy te pant en in perijckel blijven t'is voor hem wel een groote schant t'gheen hy hier gaet bedrijven dat hy sijn soldaten soo gaet verlaten en vluchten als de wijven veel goet victaly en gheweer hebben sy laten legghen sy vluchten alle gaer even seer soo datmen wel mach segghen paep jan moest voort al was hy ghestoort lust hem noch sulcke wegghen dat onsen prince hadt ghewilt hy hadtse wel ghesleghen mansvelt die heeft sijn volck ghestilt want sy woudense veghen ons prins manierigh is niet bloetgierigh daer door crijght hy gods seghen men heeft ghehoort een groot ghetier van mannen ende vrouwen die daer laghen in haer quartier men saghse schier verflouwen siecken ghequetste die sy int leste daer lieten int benouwen doen den vyant vluchten met schant heeft hy 'tdient niet versweghen al sijn hutten gheset in brant daer d'siecken aller weghen laghen en brande menigherhande het en was niet ter deghen waer hoordemen 'teenigher stont tgheen men hier heeft vernomen ghequetsten siecken diemen vont deed' den prins in stadt comen en lietse vermaken voor alle saken sy hoeven niet te schromen sou den vyant ons dat wel doen hy sou ons eer vermoorden oft met ons naer de galghe spoen en dooden met de coorde soomen veel lieden heeft sien gheschieden soo wel zuyden als noorden spinola heeft behaelt groot eer voor berghen soot mach blijcken alst u wel lust coemt dan vry weer om tselve te bekijcken wacht de secreten van vijghen te eten of anders moet ghy strijcken ghy burghers van berghen op zoom wilt den heer grootlijcks dancken dat hy u heeft verlost ydoon sijn hulp sal ons niet mancken door onse ghebeden heeft hy ghestreden verdreven 'sduyvels rancken oorlof princen liefhebbers koen vant vaderlant ghepresen wilt u al tsaem tot vechten spoen en altijt veerdigh wesen houden de leus vive le geus want sy oraengien vreesen