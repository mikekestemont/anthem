o heer myn roem end eer' ghepresen wilt doch voort aen niet stille wesen die boos' openen haere monden teghen my end t'saemen verkonden valschheit end veel lueghenen quaet met tonghen erg end obstinaet sonder oorsaeck' sy steedts quaet spreken met haet fel sy hen aen my wreken voor liefde die ick t'allen tyden hen doe seer hart sy my bestryden maer in myn teghenheit niet kleyn is't ghebedt myn toevlucht alleyn voor t'goede quaet sy my bewysen end voor liefde haer met afgrysen dies wilts' o heer met angst end beuen den godtloosen wreedt ouergheuen dat hem stae aen die rechte handt tot sijn verderf sijne viandt als hy voor dat recht sal verschynen laet hem veroordeelt sijn met pynen laet sijn ghebeden hem verkeeren tot sond' end tot sijner oneeren laet sijn daeghen haestlick vergaen end andere sijn ampt ontfaen laet oock sijn kindren weesen werden end sijn wyf een weduw' op eerden laet se dwaelen end beyde t'saemen broot bedelen wilt se beschaemen verderft se gaer maeckt se beroyt laets' wtlandisch sijn end verstroyt laet die woeckeraers gantsch wtsuypen sijn goet end dat hem onderkruypen die vremde jae roouen ghestaedigh dat hem niemant en sij ghenaedigh noch oock hem ontferm' in't ghemeyn ouer syn aermen weesen kleyn dat syn naekommers haest versmachten end vergaen in't tweede gheslachte syn huys sy te gronde ghesmeten dat nemmermeer werde vergheten syner vaederen sonden swaer die sy ghedaen hebben eenpaer wilt heer oock syner moeder sonden ghedachtigh sijn tot allen stonden laett die boosheit die sy bedryuen t'eewigher tydt heer voor v blyuen laett haer ghedachtenisse saen van der eerden gantschlick vergaen om dat hy noyt en hadd' ontfaermen ouer den bedruckten end aermen maer vervolghde hen die daer saeten met elendt benauwt bouen maeten die beswaerde met angst end noot vervolghde hy wreedt tot der doodt hy heeft den vloeck ghewenscht alommen laett dien nu heer ouer hem kommen hy begheerde noyt gheenen seghen dies gheeft hem dien in gheenen weghen laett hem met ongheluck end leedt als met eenen rock sijn ghekleedt ghelyck men t'water pleeght te drincken wilt hem also den vloeck inschincken so d'oly die beenen doerdringhet laett hem oock so wesen omringhet end' alsmet een rieme seer snel omghegort sijn met vloecken fel dit sij den loon in allen landen myner moetwilligher vianden laett sulcks die quaed' tonghen beeruen die met list soecken mijn verderuen maer ghy o heer' in desen noot helpt my om uws naems wille groot heer myn troost staet op v' ghenaede verlost my nu staet my in staede want ick ben elendigh vol plaeghen myn hert' in my is gantsch verslaeghen ick vaere wegh in desen staet ghelyck een schaduwe vergaet dickwyl ben ick verjaeght met traenen so men in't veldt jaeght die springhhaenen myn knien sijn swack end sonder krachten van vasten daeghen langh end nachten myn vleesch is maegher want gaer net is verteert al myns lichaems vett' noch moet ick heer' aen alle zyden duysent spotrednen van hen