wat sullen wy aenstellen wy geestelijcke heeren wy waeren vry ghesellen niemandt en mach ons deeren wy droeghen langhe kleeren gheschoren cruyn end baert ons spel gaet ons affkeeren dat doet der geusen aert t'vlas rockendese ten briele in zeelandt ist ghesponnen dordrecht ons teghen viele die noyt en was ghewonnen dus wordt ons dienst verslonnen in hollandt soomen siet nerghens dunckt ons tspel ghewonnen dan tamsterdam alleen enchuysen worpet oock int warre daer toe die stadt van horen alckmaer dede ons kraemwaere t'eedam hebben wy 't verloren hoe souden wy vreucht oorboren eylaes waer sullen wy gaen o amsterdam vercoren ghy laet ons kraem noch staen binnen leyden noch tergouwe daer en moghen wy oock niet blijven te ouwater quam bossouwe die liet hem weer verdrijven dus mannen ende wijven ick claghe mijn armen staet wat baet ons daghelijcks schrijven off ons heymelick verraet al de kanssen loopen ons misse daer wy ons in verblyden wy meynden alckmaer te cryghen wisse don frederick moest ontrijden hy dede ten selven tijden tot haerlem groote moort daerom wilde godt niet lyden dat alckmaer worde verstoort met den prince deden wy jocken wy spraecken tot zijnder schanden dat hy liep met zwavelstocken graeff lodewijck met spilmanden die spillen comen te handen tis ons een quade leus die zwavelstocken branden den reuk slaet ons in den neus o lacy wy waeren seer blijde te delft al binnen der steden wy deden mis wy hielden hoochtijde te paesschen nu lestleden naer onse oude zeden hadden wy t'verraet bedocht daerom worden wy vertreden onse dinghen te niete ghebrocht t'amsterdam binnen de mueren daer souden wy ons wel spoeyen daer is een magher schuere ons renten willen niet vloeyen op de galleyen te roeyen ende eten garsten broot daer aff souden wy niet groeyen den arbeydt is te groot