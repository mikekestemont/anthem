mauritius reyn edel princelijck greyn van oraengien graef van nassouwen gesproten pleyn uut duytschen stam certeyn ghy strijdt voor u vaders lant getrouwe ons god wil u betrouwen cloeck en victorieus die u willen benouwen met vals practijcken beus door haer aenslaghen zwaer edel graef mauritius preus vroom als een reus dit is u gheschoncken heus tot een nieuw jaer als een vroom helt zijt ghy altijt vermelt en waecht u jonck lijf en leven den vyant ghy quelt en slaet hem uut het velt veel verjaecht en oock verdreven ons god wil u voort gheven voorspoet tot alder tijt en laet u daerbeneven met rust en vrede leven tot t'ghemeen lants proffijt wenschen wy allegaer hierin dit krijt looft god met vlijt edel graeff mauritius subijt int nieuwe jaer uus vaders lant heerlijck en triumphant bloeyt nu schoon en seer voorspoedich als den diamant int gout aen elcken kant door rijckdom seer overvloedich god wil u behoedich nu en t'alder tijt zijn en maken u bevroedich met zijn wijsheyt seer goedich als een goet harder fijn voor ons schaepkens allegaer op dit termijn wilt vrolijck zijn edel graef mauritius devijn int nieuwe jaer in voorspoet seer looft god als een goet heer die u hout cloeck en stout int strijden int vervolch en keer verschrickt daerom niet seer maer bidt hem sonder vermijden hy sal u int lyden verhooren haestelick wel die vroom voor gods woort stryden soo't bleeck aen israel door gedeons cleyne schaer naer dit exempel spoort met opstel edel graeff mauritius snel int nieuwe jaer prince prince goet greyn edel mauritius reyn uut den huyse van nassouwen ghy zijt certeyn ons toevlucht nu alleyn naest god op dy wy bouwen vast op hem betrouwen zijn excellency wijt helpt ons uut t'benouwen brenght ons vyant in rouwen soot blijckt ghenoech subijt altijt int openbaer met groot jolijt prijst godt in tijt edel graef mauritius verblijt int nieuwe jaer