heer' ghy ondersoect end' kent my t'is wel in uwer machten ic sit oft sta op dat weet ghy ghy verstaet mijn ghedachten van verre ghy die gade slaet ic ga oft liggh' om my ghy staet end' ghy siet all' mijn wegen want op mijn tongh' en is geen woort dat ghy niet all' en weet end' hoort wat is voor v versweghen all' wat ick doe voor ofte na dat beschict ghy o heere ende dijne hant slaet my ga al sulcx is my te zeere hooch ende te groot van bediet ick en can dat begrijpen niet wat plaets' sal ick bespiden waer sal ic gaen voor uwen gheest ende waer sal ick henen meest heer' voor v aensicht vliden voer ick heer' inden hemel snel soo wort ghy daer beuonden maecten ick mijn bedd' inde hel daer zijt ghy oock t'dier stonden naem ic des daeghraets vlogh'len ree end' bleef' aen t'wterste der zee v handen my doch souden insghelijcx ooc leyden aldaer end' uwe rechte hant voorwaer die soude my oock houden spreck' ic duysterniss' my dan mach bedecken end' omvaten soo moet de nacht ooc licht end' dach om my zijn sonder laten want oock voor v de duysternis niet duyster noch doncker en is ende min ofte meere en licht de nacht dan de dach claer duysternis is ooc openbaer als t'licht tot elcken keere mijn niren zijn in v ghewelt in mijns moeders lijf heere waert ghy ooc ouer my ghestelt ick danck' v daer voor zeere dat ghy wonderlijck maecten my v wercken zijn wonderlijc vry dat bekenn' ick met weyrde mijn ghebeent' was naect voor v macht doen ick in t'heym'lijck wert ghewracht ghebeelt onder in d'eyrde heer' v ooghen saghen my ras aleer ick was in t'leuen ia doen ick noch onbereyt was oock soo was daer gheschreuen heer' in uwen boeck het ghetal de menichte der daghen al die alnoch souden comen ende waer van dat openbaer een ofte gheen noch en was daer noch en waren vernomen maer hoe weyrt end' costelijck zijn o godt uwe ghedachten ghestadichlijc voor mijn aenschijn gheensins niet om volachten hoe is de somm' soo groot van dien soud' ickse tellen end' doorsien soo soud' haerder warachtich al veel meer dan des sandts zijn doch wanneer ick ontwaeck' ben ic noch by v o godt almachtich och godt dat ghy den mensch' godloos doodden dat oock moest vlieden van my de bloetghierigh' altoos want lasterlijc sylieden van my spreken end' v viant verheft sonder oorsaec zijn hant ick haet immer o heere alle die op v draghen haet t'verdriet my dat sy metter dae v teghen zijn soo zeere ic haets' in rechten ernst end' vlijt daerom zijn sy soo crachtich end' smadich my viant altijt ondersoect my aendachtich end' ondervindt mijn herte vry proeft my voelt hoe ick't meyn' met dy ondervindt my te deghe siet oock oft ic my hebb' verbreyt op boose paden ende leyt my op eewighen weghe