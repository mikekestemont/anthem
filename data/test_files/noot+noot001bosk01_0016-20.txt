ghebenedyt want syn groote ghenade goet stort hy op ons seer oueruloet en syn vaste warachticheyt sal dueren inder eewicheyt ghy heydenen loeft t'saem den heer' ghy volckeren bewyst hem eer' want groot is sijn ghenaede goet ouer ons al in ouervloet bestendigh is oock sijn waerheit ouer ons in der eewicheit toutes gens louez le seigneur tous peuples chantez son honneur car son vouloir benin doux est multiplie dessus nous et sa tresferme verite demeure a perpetuite gheeft den heere prijs ende eere want hy is suet sonder verwyt syn goetheyt groot tot elcken keere duert ghestadich tot alder tyt dat israel nu sy ghedachtich luyde te singhen met iolyt dat syn groote ghenade crachtich ghestadich duert tot alder tyt thuys van aron out en veruaren singhe opentlycken nu met vlyt dat syn goetheyt niet om verclaren ghestadich duert tot alder tyt sy alle die den heere vreesen singhen nu oock sonder respyt dat syn goetheyt ouer syn weesen ghestadich blyft tot alder tyt want soo ick my in droefheyt vonde soo riep' ick aen syn moghentheyt hy hoorde my en op die stonde stelde hy my in vryicheyt godt almachtich siende my claghen wil altyts mijn beschermer syn wat heb ick my dan te versaghen voor tsmenschen boosheyt oft fenyn hy coemt hem veughen aen mijn sye met die mijn vrienden syn vercleert dus sal ick noch aen mijn partye sien al t'gheen dat mijn hert begheert al beter eest op godt te bouwen dan op de crancke menscheyt bloot beter eest op godt te betrouwen dan op princen en heeren groot veel menschen dits een seker sake hebben my sterckelyck belaecht in den naem godts was toens mijn sprake van my worden sy noch veriaecht sy hadden my seer vast besloten seer vast beset met groot ghewelt inden naem godts vry onuerdroten van my worden sy noch gheuelt sy hadden als byen besloten my maer d'onwyse syn versmacht van godt ghelijck tvyer onuerdroten de doornen verteert met syn cracht vyant ghy hebt met groot begheeren op my gheloopen onghespaert om my met v boosheyt te deeren maer de heere heeft my bewaert godt is mijn licht mijn hoop' mijn crachte van hem heb ick ghedicht mijn liet altyts is hy in mijn ghedachte want hy verlost my wt t'verdriet inde huysen van t' volck rechtueerdich en hoortmen niet dan blyschap groot men seet men singkt godts erm is veerdich ons te verlossen vander noot gods cloecke handt heeft heur verheuen dies hy hebben moet prys en danck syn hant heeft groote deucht bedreuen sulcx is der rechtueerdigher sanck vertreckt ghy nijt en ghy vianden want ick en sal de doot niet sien maer sal leuen vry vander schanden en louen godt voor alle lien wel is waer dat hy my gheslaghen en ghecastijdt heeft vaderlyck maer en heeft niet willen verdraghen dat ick sou steruen eeuwelyck opent my toch de poorten schoone des tempels den goeden bereyt op dat godts lof tot mynen loone daer inne van