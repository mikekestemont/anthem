o haegh lustigh prieel ghy maket alte veel dat ghy gods uutvercoren doot want tis zijn erfdeel ghy verwect hem gheheel tot gramschap ende toren want ghy brant ende blaeckt en stelt gods volck mismaeckt waer door u quaet vermeeret des u verderf genaeckt so ghy sulcx niet en staeckt en van boosheyt u keeret want vier pastoors int lant die hebt ghy daer gebrant is dit niet te beclaghen van iselmont bekant lier end monster this schant en die pastoor van schaghen die vroom hebben haer bloet om christi wille goet ghestort sonder bezwaren dat deed ghy spaus gebroet dwelc ick met herten soet sal singhen en verclaren anno tseventich reyn den twaelfden mey certeyn sijn papen ende heeren ghecomen in dat pleyn by dees schaepkens seer cleyn om hen texamineren al waren sy geplaecht theeft hen seer wel behaecht al voor den raet te comen sy hebbent vry gewaecht in gods naem onversaecht en waren sonder schromen die sophisten seer quaet vraechden met strang ghelaet waerom dat sy uuttoghen dat schoone misghewaedt dwelck sy hadden met smaedt gheworpen tvolck voor ooghen doen hebben sy gheseyt dat en is ons niet leyt de mis heeft ons verdroten te doen dat grousaem feyt daer christi weerdicheyt heel booslick wort verstooten oock van thoulick eerbaer en sacramenten claer daer van hen die sophisten vraechden int openbaer en oft de paus voorwaer hen docht te zijn een christen dantwoort dat was so fier al na des schrifts manier van dees schaepkens gegeven dat sy al tot het vyer gheoordeelt werden schier om te brenghen om tleven een bevende verflout schreef tantwoort menichfout tot dees schaepkens vercrencken doen sprack een broeder stout waerom zijt ghy benout wilt dees saeck overdencken beeft dan als ghy sult staen om loon na werck tontfaen voor gods rechtveerdich oordeel daer ghy moet op den plaen en niet en moecht ontgaen blau onschult doet gheen voordeel de schaepkens seer benijt scheiden so uut dat crijt om hen voorts te bereyden al totter doot met vlijdt want haren laetsten tijdt die was na by om scheyden sy wilden vreesen niet die tlichaem dooden siet maer die lijf ende zielen in dat helsche gebiet can werpen met verdriet en eewichlick vernielen de bisschop onvervaert van den bosch wijt vermaert met twee abten beneven is comen onghespaert in mey tmoet zijn verclaert den twintichsten en seven den raet werde versaemt van dees heeren voornaemt als men soude ontwieden dees schaepkens wel befaemt int secreet ist gheraemt this schandt voor allen lieden de dienaers die zijn doen ghegaen met herten coen om dees onnosel schapen daerna wilt dit bevroen zijn sy al voor de noen ghecleet ghelijck de papen en gebrocht hoort na mijn tot den bisschop die fijn tusschen dabten was staende elc moest gemijtert zijn end gestaeft wat een schijn om twerck dat doen was gaende dat heylichdom dat is van hen vingeren fris afgheschrapt in onvreden met een mes als een vis en een lock hayrs gewis hebben sy afghesneden de bisschop de schavuyt sprack wy trecken u uut het cleet christi rechtveerdich dwelc u afval beduyt dat ghy van christi bruyt gheweken zijt onweerdich een broeder op dat pas die oock de oudste was sprack doen dus voor hen allen o bisschop hoort my ras ghy weet wel van tgebras wat wilt ghy doch veel callen de bisschop swoer goet ront godt die is mijn oorcondt ick can niet anders smaken leyde zijn handt terstont op zijn borst wat een vont om tvolck dat wijs te maken de bisschop sprack doen hoort tot den raedt ongestoort wy stellens in u handen handelt hen saecht nu voort merckt doch tgeveynsde woort want twas al om te branden o hypocrijten fel dit zijn u treken wel dat ghy bijt schaepkens claerlick en vaecht u muylen snel recht of ghy in tghequel hen niet ghebrocht hadt swaerlick smaendaechs teghen den nacht wert hen de weet onsacht ghedaen om sdaechs te sterven doen spraken sy bedacht wy hebben langh gewacht om gods rijck te beerven sy waren heel vervreucht en dat in rechter deucht van blijschap gants ontspronghen hebben met groot geneucht in god sijnde verheucht den psalm sestien ghesonghen ter doot zijn sy gebrocht dwelckmen aenschouwen mocht een yeghelic bysonder van dat babels gedrocht dat den paus is verknocht al swijgende twas wonder elck is al met zijn rot gecomen opt schavodt ghebonden als een beeste een yeder badt dits slot in uwen handen godt beveel ick mijnen gheeste daer na met smerte groot zijn sy geworcht doot en ghebrant aen vier staken o jammerlicken noot want om de waerheyt bloot moesten sy den doot smaken also zijn sy gherust na haers herten lust in christo den ghetrouwen van hem zijn sy ghecust hen vyer is uutgeblust tleven dat is behouwen duysent vijf hondert jent en tseventich bekent is dit werck int ghereye gebrocht ende volent van den raet gants verblent den dertichsten dach meye o heeren nu toch beeft dat ghy dus groulick leeft met gods schaepkens seer goedich en u hert toch begeeft tot godt eer dat ghy sneeft want u handen zijn bloedich neemt in danck dit gesangh o gods ghemeynte bangh mijn broeders inden heere ick hoep godt sal eerlangh helpen vrij uut bedwang ons als zijn kindren teere ghy predicanten net swijcht niet door gheen belet bouwt op gods kercke schoone u mondt sy een trompet om te leeren gods wet so crijcht ghy slevens croone