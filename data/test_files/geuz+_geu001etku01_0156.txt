wie wil hooren een nieu liedt wat in julius is gheschiet van d'admirant van d'admirant hoe dat hy quam al int verdriet in vlaenderlant mauritz heeft een tocht ghedaen met ruyters knechten onbelaen o admirant o admirant hy sette syn volck te schepe aen in vlaenderlant al meer dan met twee duysent scheep mauritz zynen aenslach begreep den admirant den admirant most danssen also mauritz peep in vlaenderlant het was wel stout gheavontuert op s'vyants bodem krijch ghevuert den admirant den admirant die heeft het met sijn volck besuert in vlaenderlant doen nu albertus dit vernam wert hy seer toornich ende gram den admirant den admirant ras met sijn volck nae nieupoort quam in vlaenderlant hy kreech twee schanssen met accoort maer hebben noch al tvolck vermoort den admirant den admirant boven beloften eedt oft woort in vlaenderlant het scheen daer wel een goet beghin doen sy hadden twee schanssen in den admirant den admirant maer tgeusen volck schoot op de pin in vlaenderlant sy kreghen twee stucken gheschuts maer dat en dee hen niet veel nuts den admirant den admirant die kreech daer self wat op sijn muts in vlaenderlant de tijding quam t'antwerpen haest de geusen vluchten seer verbaest voor d'admirant voor d' admirant victory heeftmen daer gheraest al in brabant albertus doe bedroghen was docht dat den geus vertoghen was den admirant den admirant die vont dat al gheloghen was in vlaenderlant sy toghen aen met een ghedruys maer sy vonden de waert daer t'huys den admirant den admirant die droech het indiaensche cruys in vlaenderlant sy meynden ons te maken ree den wech om te loopen in zee den admirant den admirant de geusen toghen t'sweert uyt t'schee in vlaenderlant sy vielen daer seer dapper aen met schieten houwen steken slaen den admirant den admirant die wert daer in dien slach ghevaen in vlaenderlant albertus was daer self in noot met al syn eed'len kleyn en groot den admirant den admirant daer bleeffer seven duysent doot in vlaenderlant veel edeldoms wert gheslaghen daer en ghevanghen int openbaer oock d'admirant ook d'admirant die sitten nu met droef heyt swaer in vlaenderlant eylacen twasser seer bekayt de kants die liep hun veel verdraeyt den admirant den admirant sijn spaengiaerts laghen daer ghesaeyt in vlaenderlant tusschen de duynen en op t'velt laghen de dooden onghetelt van d'admirant van d'admirant denckt hoe sijn herte was ontstelt in vlaenderlant wie weet waer dat albertus bleef die men oock int dootboeck schreef den admirant den admirant sijn volck doen kleyne vreucht bedreef in vlaenderlant hun voornemen dat is ghefaelt sy hebben daer gheen prijs behaelt den admirant den admirant rechtveerdich heeftse god betaelt in vlaenderlant hij sidt te woerden op het slot en treurt om synen laberlot den admirant den admirant want hy is doot en half verrot in vlaenderlant wy kreghen daer in dat exploot oock thien metalen stucken groot van d'admirant van d'admirant die staen te dordrecht voor den noot uut vlaenderlant wy kreghen noch hoort mijn ghewaech hondert acht vendelen twas een plaech voor d'admirant voor d'admirant die sietmen oock in s'graven haech uut vlaenderlant ons princen van orangien soon die won daer in de slach de croon van d'admirant van d'admirant hy is gheen tyranny ghewoon maer vreest gods hant want doen hy sijn victory sach prees god so zijn memory plach o admirant o admirant sijn hert vol van glory lach in vlaenderlant buyten oostende voor de poort moesten oock al de spaengiaerts voort van d'admirant van d'admirant die de schotten hadden vermoort in vlaenderlant dees waren ghevanghen inden strijt sy dachten doen te zijn bevryt den admirant den admirant haer moorden wracht een grooten nijt in vlaenderlant wy sloeghen daerna een convoy maer die van nieupoort haddent moy oock d'admirant oock d'admirant papou werp deux den geus werp troy in vlaenderlant doen ghy laecht in d'lant van kleef de wreetheyt die u volck bedreef o admirant o admirant hollant dit al int herte schreef tot uwer schant papouwen kreghen neusen langh sy dachten t'was der geusen dwangh den admirant den admirant maer maurits gingh der reusen gang in vlaenderlant so deed hy oock in bomlerweert te turnhout oock te voet te peert o admirant o admirant hy kort des spaens ghesindes steert aen elcken kant ghy hebt langh mauritz doot ghesocht en moordenaers daer toe ghekocht t'fy admirant t'fy admirant god lof ten is niet volbrocht dat feyt mechant al wat ghy doet ten is maer wint ghelijck ghy selver dat bevint o admirant o admirant u saecken bet met god beghint ghebruyckt verstant waer bleef doe den grooten standaert ick denck dat lieven was vervaert hoort admirant hoort admirant mauritz had te veel volcks vergaert in vlaenderlant en lievens broeck die stont heel ront nu raet wat hij daer inne vont gheen admirant gheen admirant ghegheten broot meer dan een pont in vlaenderlant rijck oft arme hoort na mijn wilt toch vreesen het groot ghepijn van d'admirant van d'admirant bisdom wenscht elck ghetrou te zijn voor t'vaderlant