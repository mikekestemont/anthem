als vander noot beuonde dat egmont was te voete deur syns peerts doot onsoete sprack hy met heussen monde gheselle en vreest toch niet en wilt hierom niet suchten maer sprinct hier sonder duchten op myn peert tis v siet hy spronck van synen peerde niet vreesende de crachte van het fransoys gheslachte egmont sadt op met veerde o ghetrou en stout werck en voorts heeft hy ghegrepen dees peerts steert metten hander in spyte der vyanden dwelck hem heeft wt gheslepen vechtende euen sterck hy heeft met wysen sinne des peerts steert ras ghebonden om den slincken vol wonden en vocht tsynen ghewinne sterck met syn rechte hant ghelyck twee stercke winden door eenen boomgaert groene met seer snellen fatsoene vlieghende ende soo schynden de vruchten abondant soo sachmen dees twee loopen en omworpen met hoopen tfrans volck aen elcken cant te wyl dat dees twee vochten quamen aen de boergoensche en sloeghen de gaschoensche die sy soo tonder brochten ghelyck de cat de muys veel werdender gheuanghen oock verdronckender veele de rest' vloet wt den spele benaut deur het verstranghen seer beschadicht nae huys soo sy oock hadden gheuaren ouer twee halue iaren dit meyneedich ghespuys als sy meynden t'ontsetten sinte quintens beleghen daer sy ooc de neerlaeg' creghen en daer heur fraey cadetten gheuanghen werden meest en corts daer nae verloren de stat die sy soo presen en chattelet by desen han en ander vercoren voor heur een droeue feest o vander noot te rechte hebt ghy hier connen toonen voor soo veel vroem persoonen dat hier niet van de slechte en syt ghesproten ghy ghy hebt hier wel doen blycken dat ghy vry van onuromen den oorspronck hebt ghenomen in de neerlantsche rycken van een eel gheslacht vry dwelck ouer duysent iaren hem in brabant quam paren met een eel vrouwe bly waer af dat syn ghesproten soo veel goy edel heeren die vol vromen en eeren de deucht vry onuerdroten altyt hebben ghesocht onder welck' syn gheuonden soo veel wyse gheleerde vroome goede gheeerde die des lants t'allen stonden voorspoet hebben ghewrocht som synde cancellieren raetsheeren goedertieren borghemeesters wel bedocht som ruyters capiteynen ridders en offichieren die in alder manieren in de brabantsche pleynen heerlyck hebben ghebout en hebben tallen stonden dorpen ende casteelen en steden voor heur deelen leenen en vaste gronden ghehadt en oock schoon gout my is hier wel ghegheuen stoffe schoon om te prysen na de thebaensche wysen met myn veerskens verheuen dit goet edel gheslacht maer om dat ick ghesproten ben van dit self gheslachte wil ick met alder machte my myden vande nooten te prysen nae myn macht want het en sou niet veughen dat ick na myn ghenughen hier toonen sou myn cracht alleen heb ick ghesworen te singhen sonder letten op tgheclanck der trompetten de schoon daet wtuercoren van myn heer van carloo op dat den tyt der iaren niet en soude verteeren den lof niet om vercleeren die weert sonder beswaren is datmen hem sing' soe