gauen excellent vvat ontspaert die leelic is al goeds zonder hend hoe weeldich en gherust is hy by dees schoon poppen die haerder schoonheit slauen zijn als zot en blend ende haer med haerlieder properheit schier vercroppen maer de leelick' alleene d'lijf decken en stoppen neerstich zijnde om haer te vercieren met deucht dit maeckt de leelicke schoone en in goeder ieught leelicke en maken van haer zeluen gheen afgoden zi en spieghelen so dicmael niet de rompelen en keruen zi en verquisten haer gheld niet al eist niet verboden om haer te doen schilderen zes oft zeuen weruen zi en gaen so ghaerne niet ten tooghe in alle eruen ghelijc als oft zi te coope camen om gheld zi zijn veel eer dan de schoone bereet om steruen als die tot de weerelt niet en sijn seer ghehelt men brijnghtse lichte ende sonder eenigh gheweld tot den religioene en zijn ghemeenlic voorzien met gheleertheyt oft consten want zo plato vertelt dat de nature loochent inde schoonheit de lien dat gheeft si hemlien in meerder zaecken uut dien vinden wy zo begaeft esopus en die persoonen die schoon naer der zielen is en is niet om verschoonen de leelicke sijn ontsleghen van dit ergh ghespuys der venusianckerkens met haer veelderley quellen zi en worden niet bevochten van zulc ghedruys als van minnebrieuen coplessen en die ghesellen zi sijn in gheen dangier daer de schoon' haer instellen van te sine ghenomen berooft oft ontschaect zi en worden soo niet beclapt hoe wel si rellen als de schoon dochters zijn diemen haest hoeren maect de leelicke en werden ooc niet vele gheraect want si niet seer vervolgt en sijn met venus schichten zi en gheuen gheen oorzaecke al waren si naect tot quade beghaerten so wel doen d'ander nichten men siet om haerlier niet de sotternyen stichten van lijf om lijf als dees inconstante vechten zulc heeten bet dwasen dan vaillante knechten waer leelic te zine niet een gaue bouen maten menigh edelman en ander en zoudent certainlic hemlien so veel ghoeds niet costen laten want si vertaeren veel ghelts en lyden vilainlic menighe pine om te vercryghen plainlic quade neusen en bysonder eenigh ongansch let ten fine dat si beschermt moghen sijn reinlic vande plaghe der schoonheit om te sine bet hoewel gheheel leelic te sine en is gheen wet maer diet magh ghebeuren is gheluckigh zeere daeromme ghylien die ghenoodt sijt by den smet en tot de hespe bruyn en zwart d'welc is een eere oft ghi berimpelde want tot v ic my keere sijt vry preuts op v leelicheit tot alder tijt laett v dincken dat ghy schoon en niet leelic zijt finis o pallas camerieren die logieren in shemels steden om helpen zaen mijns gheests bemaen comt hier beneden liefde en affectie onder correctie doet my aenveerden de penne in d'hand al is tverstand van cleender weerden dat is om groeten ende ghemoeten onsen protecteur heere ende vader alst blijct teenegader an zijn faueur maer wat beghin' ic