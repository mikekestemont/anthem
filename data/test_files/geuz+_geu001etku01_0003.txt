heft op u hooft steect op u ooren ghy volck willich ende bereydt om de stemme des paus te hooren in als te doen dat hy u seyt ick ben spreect hy u aertschen vader godts stadthouder met volre macht weest my ghedienstich allegader gheen ander neven my en acht maken doet u beelden met hoopen van gout silver ende van steen bewijst haer eer wilt bevaert loopen wilt niet aenbidden godt alleen wilt mijnen naem in weerden houwen oft anders naeckt u vyer en sweert al vloeckt ghy godts naem sonder flouwen tis een cleyn saeck geen straffens weert ses daghen is te veel om wercken aldus heb ick vyerdaghen ghemaeckt om my te doen eer in mijn kercken want al mijn volck daar meest na haeckt vader en moeder wilt versaken om in mijn religy te gaen tot groot ghemack suldy gheraken met wijf noch kinder zijn belaen so ghy dootslach en hoererijen valscheyt en dievery bedrijft sucht niet van als can ick u vrijen mits datter van u veyren blijft hebt ghy vervordert te begheren uus naesten huys wijf ofte goet brengt ghelt ick sal u absolveren want ghelt alle misdaden boet o mensche siet hoe goedertieren mijn wet is end onsorghelick so wie hem daer na wil regieren sal salich zijn ghelijck als ick hier hebt gy nu gehoort den aersen godt sijn wetten maer's hemels rechter lacht om 's menschen hovaerdy want t'eenemael verkeerd heeft hyse hier gaen setten om soo 't onnoosle volck t'houden in slaverny doet doch na mijnen raed verlaet des paus geboden en tracht met lipp' en mond' met hert en oock met ziel te haten het gebod daer hy u toe komt noden want onze hemels godt noyt sulcke wet beviel hierom verlaet het aerdsch' en staegh na boven siet en acht 't dwaes geklap van paep noch munnicken niet want god der goden god sal rechten met bescheyt die hier 't eenvoudigh volck met valsheyd heeft verleyd