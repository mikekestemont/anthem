die houden v beuel heer' d aerd' is vol uwer goethede leert my v rechten end' v sede ghy doet goet end' weldaet met grooter eeren heer' na uwen woorde dijnen knecht heylsaem seden willet my doch leeren ende daertoe ooc kennisse recht want ic gheloof' v wetten heere eer ic vernedert werd' doeld' ic zeere maer nu houd' ic v woorden vry gheheel goedertiren zijt ghy ende vriendelijc bouen maten v rechten leert my sonder laten de stoute teghen my leughens versiren maer ic houd' van herten v ghebot hun hert' is zeer dick in alle maniren ghelijc teyr maer ic o heer mijn got hebbe lust aen uwe rechten verheuen het is my lief dat ghy daer beneuen my soo hebt verootmoedighet dat ic leeren can dijne wet ic houde die van meerder weyrden dan all' t'gout end' t'siluer der eyrden ghemaect end' bereyt hebben my v handen onderwijst my dat ic leere vry vwe gheboden met rechte verstanden die v vreesen sien my end' zijn bly want op uwen woorde hoep' ic zeere ic weet dat v oordeel recht is heere ende ghy hebt my trouwelijc verootmoedicht sonder bezwijc soo ghy toeseyt moet v ghenade mijnen troost zijn vroech ende spade doet my barmherticheyt dat ic mach leuen want ic hebbe lust tot v wet och dat alle de stoute moesten sneuen end' te schanden worden onbelet die my met leughenen neder vellen maer v beuelen wil ic vertellen och dat hy hem hile tot my die v wet kent end' vreeset dy in v rechten blijf' trou mijn herte dat ic niet en coem' toe schand' end' smerte mijn siel' heeft na v heyl zeer groot verlangen ic hoep' op v woort end' blijf daer by mijn ooghen haer neyrstich aen v woort hangen end' segghen wanneer troost ghy my als een huyt inden rooc ben ick heere v wet en vergeet ic nimmermeere hoe langhe sal toeuen v knecht wanneer wilt ghy wel end' te recht oordeelen alle mijn vianden mijn veruolghers brenghen ter schanden cuylen grauen my de stout' end' de bouwe die gheensins en zijn na dijne wet v ghebot is enkel waerheyt end' trouwe sy veruolghen my door valsch opset met leughenen helpt my doch genadich sy hebben my op aerden handadich schier omghebracht door nijt end' haet maer v wet ic niet en verlaet verquict my dat ic t'elker stonde houde het woort van uwen monde heere dijn woort sal in eewicheyt blijuen soo wijt als den hemel is verbreyt v waerheyt sal ooc voort end' voort beclijuen ghy hebt heer' d'aerde gansch wel bereyt ende sy blijft staende sonder wijken t'blijft daghelijcx na v woort van gelijken want t'moet v all' dinen eenpaer soo v wet niet gheweest en waer mijnen troost soo waer ic warachtich in mijn ellend' vergaen onsachtich ic en wil v wet nimmermeer vergheten want ghy verquict my daermede fijn ic hoor' v toe helpt my want onuerweten soek' ic heere de beuelen dijn de godloose