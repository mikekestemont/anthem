gheeft godt den heer lof prijs end eer van sijn groote weldaden volcht sijne leer van herten seer hy leydt ons in sijn paden onsen vyant maeckt hy tot schant door een vroom prins vercoren hollandt zeelandt bieden haer hant om tpaus ghebroet te storen uut thollandts pleyn hoort wat ick meyn is een jonck heldt ghereden graef mauritz reyn dat edel greyn van keyserlijcke zeden in mey lieflijck van bloemmen rijck twee ende twintich daghen trackmen gelijck hoort dees practijck eerst uut des graven haghe gelderlant vet daer wast ghewet den aenslach uut te rechten zutphen seer net dat wert beset met ruyters ende knechten daer brachten wy uut hollant by het spel van avontueren ons kaetsbaen vry die moesten sy soo dapperlijck besueren op eenna uut des meys virtuyt ginghen wy t'spel aenheven daer lach den buyt voor onse snuyt daer wy om waechden t'leven dit eerste spel costen ons wel drieentnegentich ballen zutphen seer snel met goet opstel is ons ten deel ghevallen avant avant hoort dit verstant voor deventer seer boude of daer yemant was so vailiant die met ons spelen woude graef harman hoort was seer ghestoort met al sijn paeps ghesellen wy quamen voort tot aende poort de kaetsbaen ginckmen stellen smorghens met eer hoort na dees leer in junij neghen daghen badtmen den heer van herten seer wy die int velt daer laghen den lofsanck bly songhen wy vry mijn ziel maect groot den heere doen kaetsten wy met ons party dat spel moesten sy leeren dit kaetsen stijf golt lijf om lijf al die het spel begonnen graef harman stijf hoort dit motijf meende hy hadt ghewonnen maer sijn ghespuyst is voor de vuyst meest in de bress' ghedreven ballen vier duyst speelden wy juyst de kaets is ons ghebleven papou was kranck vol spaenschen dranck om tspel wouden sy vechten tot onsen danck hadden wy vranck veel ruyters ende knechten die brachten wy onder de ly tsavonts ontrent vier uren graef harman vry met sijn party moesten het spel besueren menighen bal sonder ghetal sachmen int kaetspel lichten papou en sal niet zijn soo mal een liedt hier van te dichten vive le geuz dat was ons leus voor die ons kaetspel sochte graef mauritz preuz kloeck als een reuz dit spel uyt hollandt brochte den avondt quam die ons benam dat wy tspel niet voleyndden veel wasser lam deur vyer en vlam van die graef harman seyndden wy lieten daer het spelen swaer en maeckten goede chiere tghebraet wel gaer en twijntgen claer nae krijchlieden maniere smorgens twas dach graef harman sach dat hy tspel most verliesen om twijngelach sonder verdrach most hy sijn afscheyt kiesen hy ghaf te pant de stadt playsant seer sterck en hooch van mueren als een galant is hy met schant ghevlucht mit sijn partueren ballen ter noot racketten groot namen wy sonderlinghen wy seylden bloot met onse vloot in het landt van groeninghen de stadt plaisant is aengherant oraignie sachmen draven menich fraey quant seer triumphant haer tot het kaetspel gaven onsen vyant had gheen verstant om met hollandt te spelen verdugo vant hem selfs in schant als hy ons wou vervelen hy croop voor d'stadt daer lach hy plat ghelijck een kat na t'muysen delfziele rat ick seg u dat daer moesten sy verhuysen groninghen snel koos het voorspel dat mocht ons niet vermaken wy wisten wel van haer opstel het spel ginghen wy staken wy trocken voort delfziel aen boort ginghen daer ligghen luymen daer wert ghehoort vant spel accoort maer spaignyen die moest ruymen een kaetsbaen breet maeckten wy reet voor delfziele seer hooghe al wast haer leet of hoet haer speet sy moestent wel ghedooghen oraignie sant haer eenen quant om spelen sonder falen papou vol schant en had gheen hant hy moest tghelach betalen den opslach boot ons handt en poot maer gaven 'tspel met schande haer vendels root gheweyren bloot bleef voor tghelach te pande paepuyt paepuyt was ons gheluyt oraignie moet floreren wy ginghen ruyt met schip en schuyt nae immetil laveren daer maeckten wy een kaetsbaen vry van twaelf schoone partueren ballen op d'zij fijn cruyt daer by dat moesten sy besueren papou rebel verloor het spel doen zijn wy voort ghestreken lettenbort snel wou spelen wel maer is met schand gheweken een tijding quam dat parma gram knodsenburch wou verslinden graef mauritz nam den ganck niet stram om gelderlant te vinden voor aernhem ras sloech hy int gras paepjan quam ons bekijcken maer sijn ghebras viel meest in d'as hy moest met schande wijcken cornetten thien waren ghesien van spaensche ruyters stranghen die moesten vlien twas weert om sien veel adels bleef ghevanghen menich grijshoot kreech daer sijn broot kreupel aen poot en handen wie niet en vloot die bleeffer doot den parma t'sijnder schanden prince prince constant eenich heylant ghy zijt seer sterck in crachten want uwe handt deed ons bystant als wy het spel aen brachten lof prijs en eer is u o heer alleene toe gheschreven ons herten teer wilt stercken seer met uwen gheest verheven fecit cornelis van niervaert canonnier