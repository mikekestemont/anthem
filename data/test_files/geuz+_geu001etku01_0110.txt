hoort toe altesamen int ghemeyne groot ende cleyne wat nieus wort u bediet laet ons god bidden om zijn genade reyne die liggen in weyne wilt helpen uut verdriet o vlaendren en brabant weest doch getrouwe als vrome lants douwe den prins aen elcken cant bemindy de spaenjaerts tsou u noch berouwen somen mach aenschouwen want sy berooven t'lant de spanjaerts zijn getogen wiltet doorgronden so tis bevonden na aelst in vlaenderlant zy waren tyrannich als alle die bloethonden ick moetet u vermonden tot haerder schant als sy binnen aelst waren ghecomen zy hebben niet vernomen eenich wederstant de borgers hebben sy het leven benomen doorschoten met schromen vermoort aen elcken cant dit is haer gebeurt van de spaensche bende ist niet groot elende diet met de doot besuert daerna hebben zijt berooft als de onbekende vrouwen gheschent en maechts gevioleert als sy dese moort hadden bedreven woudense haer begeven na bruessel algemeyn zy meendet met schoonheyt wel hebben ghecregen want sy hadden geschreven aen barlemont certeyn die borgers van bruessel al met verlangen zy wouden niet ontfangen de spangiaerts allegaer die spaensche heeren namen sy ghevanghen en barlamont seer strange so t'blijct int openbaer de burgers zijn in haer geweyr getogen alsmen sach voor oogen zy waren wel gemoet zy wisten wel dat sy souden zijn bedrogen zy woudens niet gedoogen maer wagen lyf en goet die van brussel hebben een bode gesonden ter selver stonden na gent zeer wyt vermaert of sy inde sake wilden zijn verbonden ic moetet u vermonden sy waren niet vervaert als die van gent de bode hebben gecregen wat batet veel gezwegen zy hebbent wel begeert de spaengiaerts te verdryven wildense wagen lyff en leven dus hebben zijt geschreven en zijn veraccordeert als die van gent t'verbont hebben gelesen zy hebben afgeroepen die placcaten openbaer datse de spaengiaerts gheen victaly souden senden by desen op gestraft te wesen als vyanden voorwaer als de spaengiaerts dees tydinge vernamen zy altesamen quamen na thuys te lykercken saen dat sy plonderde en roofden en tgoet daer uut namen en thaerder onvromen als roovers gedaen monsieur de hierges met tachtich vaendelen knechten quam niet als de slechten voor woerden int velt hy meende met machte de geusen te bevechten daer sachmen hen oprechten negen schanssen van ghewelt als monsieur de hierges de tyding heeft ontfanghen zijn hart was hem so bange uut brabant also ras hy de zijn knechten wijcken van woerden met verlanghen zijn leger sachmen branden al op dat selve pas oorlof ghy princen wilt u vermeeren dit is tot uwen eeren willet in danck ontfaen laet ons god bidden dat haren tijt mach keeren en haer macht vermeeren die spaengiaerts weer te staen