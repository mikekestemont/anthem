om syn stout edel herte dwelck altyt vliet de smerte der schanden eens herts bloo en op dat de neerlanden oock moghen sien en weten dat ick phoebus secreten myn vyanden ter schanden in heur ierst heb gebrocht singhende op de wyse der grieken en romeynen nae horaciums meynen en na pindarus ghyse dit werck dus heb volbrocht sydy int eten ras en snel en int loopen traech int ontcnopen soo moet ghy met de voeten wel eten en met den tanden loopen ghelyck t'castilliaens ver wt is d'beste spaens ghelyck oock het tuscaens is dbeste italiaens ghelyckmen te lyons spreect het beste francois alsoo wordt in brabant met d'aldersuetste voys ghesproken en ghebruyct het alder beste duyts niemanden niet schuldich te wesen dat is het beste goet ghepresen het tweede niet ghehout te syn sonder maeschap ist derde fyn die dit verstaet en hem can wachten leeft wysselyck en mach hem achten wel gheluckich daghen en nachten deur vreets verpachten waeromme schildertmen in de poeterye de schoone venus suet lachende int aenschyn heur beelt vergult dooge ooc aenlockende ende blye om gheen oorsake en is daensicht lachende fyn dan om der vryers hert tot liefden te berueren d'ooge heeft sy seer suet minlyck ende niet wreet om te doen branden heet diese siet tallen uren vergult is sy want siet om gheluckich ghereet te syn in liefden vast moetmen tgout met hem vueren veel menschen draghen hier menich wreet en wilt dier in heur wapens ghegheuen als tyghers arents snel leeuwen en luypaerts fel deur hoochmoet voorts ghedreuen maer de poeten vroet draghen een swane goet wit suyuer net en pure op een velt van asure goeden lof en goey fame en eenen goeden naem volghen na sonder blame de goey menscen bequaem die hier voorsichtich leuen en de deucht volghen meest en voorts worden ghedreuen van eenen goeden gheest gentiles clypeos sunt qui in iouis alite gestant sunt quibus aut serpens aut leo signa ferunt dira sed haec vatum fugiant animalia ceras doctaque sustineat stemmata pulcher olor hic phoebo sacer de nostrae regionis alumnus rex olim veteres seruat adhuc titulos waer syn v boghen nv cupido en v pylen daer ghy des iongers hert me doorwont by wylen en waerom hout ghy noch dry croonen in v hant waerom sydy ghecroont met de vierde playsant ick en hou niet altoos van de ghemeyn goddinne venus die moeder is van de onsuyuer minne maer ick onsteeck het vier in alle gheesten reyn der wysheyt om alsoo heur te eeren ghemeyn en vier croonen der deucht berey ick sonder smette deerste is voorsichticheyt die ic hem opt hooft sette nemesis maecte vroet d'een liefde d'ander tseghen d'een liefde die is goet dewelcke in alle weghen der ander liefden cracht benemt ende veriaecht met synen heeten brant hy des anders vier plaecht en met syn schichten scherp can hy des anders breken en can des anders quaet also deur syn deucht wreken also verdryft de deucht d'ondeucht vroech ende laet waer