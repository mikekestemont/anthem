o heere godt coninc almachtich die't al hebt in ghewelt u schepsel hoort tot u seer clachtich in crancken staet gestelt de vyanden die ons omringhen en dreygen met groot quaet wilt door u mogentheyt bedwinghen belet godtloosen raet ghy weet o heer dat wy u soecken en dijn godtlijcke woort end' hier door sy ons vervloecken men brant men rooft men moort dat st'raffe is onser misdaden belijden wy voor u nochtans wy die seer zijn beladen roepen heer helpt ons nu ghy naemt van hier in d'eerste tijden door uwe watervloet reusen seer groot en cloeck int strijden u volck hebt ghy behoet de hoofden vanden zodomieten u hant de macht benam loth liet ghy u hulpe ghenieten door t'heyr van abraham pharo versonck ghy wert gepresen van t'volck t'welck was verdruckt u wonderwerck hebt ghy bewesen t'heeft israel gheluckt ghy hebt oock heere connen treffen het heyr van amaleck door mose en t'handen opheffen ledense gheen ghebreck arad cost ghy oock onderbringen en hoorde uus volcks stem josue bracht soo veel coninghen door u macht onder hem den gedeon met zijn driehondert gaeft ghy oock d'overhant soo dat elck mensche hem verwondert van u groote bystant jephthe verdreef de amorieten en u volck dat wert vry israels noot cost u verdrieten ende ghy stont hen by door david die hier heeft verslaghen den grooten lasteraer de philisteen cost ghy verjaghen door vreese ende vaer hiskiam waert ghy oock bystaende teghen de assyriers senacherib waert ghy verslaende in't heyr was veel ghetiers samarien alst was beleghen holpt ghy uut grooter noot bethulien heeft hulp ghecreghen u bystant was daer groot sterck was den hoop uwer vyanden moetwillich ende stout die teghen uwen tempel spanden doe hy weer wert ghebout heur loos' aanslaghen hun ooc misten ghy hebt voor heur ghewaeckt t'svyanden cracht en loose listen hebt ghy te niet ghemaeckt ghy hebt dicmael ooc hier de joden van alle druck verlost antiochus die is ghevloden u volck ghy helpen cost den gorgia die doe quam weder judas door u verdreef nicanors heyr dat werpt ghy neder u volck behouden bleef ghelijck u macht dees allegader bystont int openbaer soo helpt ons oock hemelsche vader in ons belegghe swaer ons vyanden laet doch aenmercken heur onrecht voorghewent verjaechtse oft wiltse soo stercken dat heur schult werd' bekent gheeft heur o heer sondich berouwen sterct ons so ende meest met een volstandich vast betrouwen door cracht van uwen gheest op dat wy tot sterven en leven hier willich zijn bereyt en ons door christum wort gegeven vrede in eewicheyt 