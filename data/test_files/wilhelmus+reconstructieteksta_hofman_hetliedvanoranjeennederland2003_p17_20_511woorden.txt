wilhelmus van nassouwe ben ick van duytschen bloet mijns vaeders lant getrouwe ben ick tot in de doot een prince van oraengien ben ick vrij onbevreest den edelen coninck van spangien heb ick atijt gheeert al in gods vreese te leven soo heb ick my bedacht daerom ben ick verdreven mijn lant in lijden gebracht maer godt sal my regeren als een goet instrument dat ick sa wederom keeren in mijn out regiment lijdt u mijn ondersaten die oprecht zijn van aert godt en sal u niet verlaten al sydy nu beswaert die vroom begheert te leven bidt godt nacht ende dach dat hy my cracht wil gheven dat ick u helpen mach lijf en goet al te samen heb ick u niet verschoont mijn broeders hooch van namen hebbent u wel bethoont graaf adolff is ghebleven in vries landt in den slach sijn siel int eewich leven verwacht den jongsten dach geen dinck doet my erbermen in mijnder wederspoet dan datmen sus siet verarmen des conincks landen goet dat u de spaengiaerts crencken o edel neerlandt soet als ick daerop verdencke verandert my mijn bloet als david moeste vluchten voor saulus den tyran soo heb ick moeten suchten met menich edelman maer godt heeft haer verheven verlost wt alder noot een eeuwich rijck gegeven in israel seer groot als een prince opgeseten met mijnder heeren cracht vanden tyran vermeten heb ick den slach verwacht die voor maestricht lach begraven hij vreesden mijn gewelt mijn ruyters sachmen draven seer moedich door dat velt maer oft den wil des heeren op die tijt hadde geweest dat ick had mogen keeren van my dat swaer tempeest maer godt al van hier boven die alle saecken regeert diemen altijt moet loven en heves niet begeert na tsuer sal ick ontfanghen van godt mijn heer dat soet daer nae sa doet verlanghen mijn princelick gemoet dat is dat ick mach sterven met eeren in dat velt een eewich rijck verwerven als een ghetrouwe helt mijn schilt en mijn betrouwen sijt ghy o godt mijn heer op u soo wil ick bouwen verlaet my nemmermeer dat ick doch vroom mach blijven u dienaer taller stondt die tyranny verdrijven die my mijn hert doorwondt van alle die my beswaeren end mijn vervolghers zijn o godt wilt toch bewaren den trouwen dienaer dijn datsy my niet en verrasschen in haren boosen moet haar handen niet en wasschen in mijn onnosel bloet seer christelijck is gedreven mijn princelick ghemoet stantvastich is ghebleven mijn hert in teghenspoet den heer heb ick ghebeden al wt mijns herten gront dat hij mijn saecken wil reeden en mijn onschult doen kont oorlof mijn arme schapen die zijt in grooten noot uwen herder en sal niet slapen al zydy nu verstrooyt die vroom begeert te leven sijn heylich woort neempt aen als vrome kerstenen leven tsal hier haest zijn ghedaen voor godt wil ick belijden en zijnder gantscher macht dat ick tot gheenen tijden den coninck en heb veracht dan dat ick godt den heere der hoochster maiesteyt heb moeten openbaren inder gherechticheyt 