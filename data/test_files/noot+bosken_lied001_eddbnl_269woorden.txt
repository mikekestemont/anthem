fraey edel gheesten minst met den meesten wilt v spoyen twort v profijt compt toch ter feesten en schout quay beesten besteedt toch wyselyck den tijt wilt v wachten wie ghy oock syt voor die maken den ypocryt ende roept aen de musen t'alder tijt om te vermeeren const end iolijt o muse comt nv voort soo suldy hebben danck makende soet accoort der instrumenten clanck o phebe claer wilt v oock spoeyen schier en brenghet oock me de claer' vernufte hier wijse voersinighe discrete pallas reyn by v discipelen hier in dit pleyn in alle consten v nv roepende aen seer saen om v te vieren ist ons ghedaen laet buyten blyuen twisten en kijuen discoort haet ende nydicheyt het sou wt rijuen ende verdrijuen goy eerbare ghestadicheyt schout clappaerts en heur dorperheyt die toonen heur vileynicheyt tot goey ghenucht weest toch wel bereyt roepend aen der musen machticheyt o muse compt nu voort soo suldy hebben danck v al ghemeyne tsamen ick meyne minnaers der liefden onderdaen van herten reyne compt in de pleyne en wilter oock niet buyten gaen maer wilt wel neerstich gade slaen de gheboden die syn ghedaen van cupido wiltse toch toch verstaen soo salt v namaels noch te goey vergaen o muse compt nu voort soo suldy hebben danck vuyl spreken schouwen wilt eert de vrouwen heur alle gheerne eer' bewijst schenckt heur wt trouwen huyuen en mouwen goy ghestadighe liefde pryst eerlyck v int habyt hout maer altijts houerdye schout ialousie laet syn verdreuen snel soo moechdy hier met vreuchden leuen wel o muse comt nv voort soo suldy hebben danck 