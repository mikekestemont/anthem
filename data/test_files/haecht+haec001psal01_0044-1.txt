godt wy hebbent met onsen ooren ghehoort t'is ons voorvaders vertellen wat ghy deedt t'hunnen tijt van outs verstoort ghy hebt door dijns hant bestellen de heyd'nen openbaer wech verdreuen voorwaer maer hun hebt ghy t'lant vercregen end' inghestelt aldaer de volken hebt ghy versleghen maer hun wtghebreydt te deghen want sy en hebben t'landt niet door hun selfs sweyrt ingenomen noch door crachte huns arms maer v rechte hant heeft dat aenveyrt vwen arm seer groot van machte end' t'licht dijns aenschijns soet heeft dat volbrocht met spoet want sy behaechden v seere de self' mijn coninck goet sijt ghy die daer hulp' o heere toeseght iacob t'zijnder eere voor v willen wy onse vyanden slaen in uwen naem t'onder treden alle die hun teghen ons setten voortaen want op mijnen boogh'met reden en verlaet ick my niet noch mijn sweyrt soomen siet en can my helpen noch baten maer hulpe ghy ons biet teghen hun die ons seer haten welck' ghy brengt tot schand' verwaten dus willen wy dagelijcx roemen van godt dijnen naem eewelijc dancken sela waerom verstoot ghy ons dan nv t'eenen spot ia tot een schandich vercrancken end' voor ons niet en trect noch ons heyr op en wect ghy laet ons voor ons' vyanden wechvliden heel perplect dat wy vallen tot veel schanden in onsen beroouers handen ghelijc schapen laet ghy ons opslocken al verstroyt onder de heydenen ghy vercoopt v volc om niet o welck misual ghelijck de afghescheydenen end' en neemt daer niet veur ghy brenght ons in ghetreur tot spottingh' onsen geburen een versmaetheyt by heur die om ons zijn salt langh' duren dat wy dat sullen besuren ghy hebt ons een byspraek' op t'volx tong' gemaect ende tot een hooftschuddinghe der heydenen versmaetheyt my daghlijx naect mijn aensicht is sonderlinghe vol schanden want ic moet hooren t'welc my wee doet de lasteraers end' de scheynders ia moet sien heel verwoet de wraecghirighe vercleynders wie sach ooc oyt vileynders dit is ons al ouercomen nochtans wy en hebben ws niet vergheten noch ooc ontrouwelijc gehandelt daer by in v verbont end' secreten van v en viel ooc noyt onse herte noch oyt en is onsen ganc gheweken van uwen wech verstroyt sulx en is noch niet ghebleken want wy mijden dees' ghebreken dat ghy ons slaet onder de draken subiect met druck end' tribulatie end' met de duysternisse ghy ons bedect hadden wy ws naems gratie vergheten met der daet ons' handen vroech end' laet gheheuen als de verblinden tot vremde goden quaet dat conde ghy godt wel vinden ons hert' wy v nv ontbinden want wy worden heere dit is v wel cont gheheelijc om uwen wille daghelijx verstroyt verworght ende ghewont gheacht als slachschapen stille op heer' wy zijn betraept waerom ghy doch nv slaept waect ras op tot v ghenooten want de verslinder gaept wilt ons niet soo heel verstooten noch van v ghenade blooten waerom o heere verbergt ghy v aenschijn end' vergheet onser ellenden want onse