lest was hier een reyser die quam van den keyser als een groot ambassadeur hy wou hem niet wennen de staten t'erkennen t'was al te grooten monsieur de staten ontmoeten die poep met begroeten hy hiel zijn authoriteyt hy hem niet verneerde want hy presenteerde de keyser sijn majesteyt als of voor zijn wesen elck staet soude vresen ey lachter eens lustich om kend ghy ferdinande niet bet dese lande hoe zijt ghy soo krachtich dom zy vreesen almangien noch coninck van spangien zy staen op heur vryicheyt dus wilt ghy yet praten noemt eerst d'heeren staten hare hooghemoghentheyt niet lieve besonder zoo noemtmen die onder t'ghebiet van andere seyn zy kennen noch eeren gheen keysers noch heeren als godt voor souvereyn dus moet ghy van kante o keysers ghesante en t'sy u leet of lief met al uwe hanssen naer weenen gaan danssen en halen een ander brief laet rijden voor aen u swarte moorjaen die met zijn trompets gheschrey mach brommen een vlaagh hoe braef inden haagh onthaelt wiert mijn heer gramey die daer zijn presentie veel min audientie wou gunnen aan hoogh noch leeg en dat na mijn oordeel om dat tot zijn voordeel hy gheen audientie kreegh nu mach hy weer scheyen met knechts en lackeyen bij nachte gelijck hy reet en quam inden haghe zoo sietmen by daghe niet hoe zijn volck is ghekleet en segghen den keyser dat hy hier gheen reyser send' maer een arent of valck gheen paep noch gheen kerckuyl die maeckt al het werck vuyl die staten zijn al te schalck