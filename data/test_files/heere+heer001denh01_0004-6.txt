waermede saud' ic miin vermetentheit deffenderen hoe soud'ic miin musa so wel connen pareren dat si hem niet en sau verstooren oft vervaren seer wel want hi slacht na het ghemeen estimeren de gheleerde atheners de welcke eertijts soo waren dat si niet en versmaedden het simpel verclaren van anacharsis al en was hi niet elegant maer een scythiaen vande naci' der barbaren hierop my betrauwende nam ic penne in d'hant om an u te schriuen naer mijn simpel verstant als die gherne zoude al zijn vermoghen cleene ghebruycken t'uwer eeren deur der liefden bant daerom zend' ic v dit bewerpken alleene d'welck my wel docht t'ouercommen int ghemeene met uwen persoon want ghelijc dat blende kint van minerua bedwonghen sijnde zeer haest te scheene buten palladis woonste al d'ander goden verwint desghelijcs men v onbevlect en zuuer vint van cupidinis gheschut d'welc de wise oyt keerde deur eerbaer exercitien van v bemint zoo datmen inden hemel van alle gheleerde deser eeuwe u met rechten altijt hielt en eerde als prince der musae met den welcken si speelden meught ghi anders mineruam niet beter voorbeelden zal ic mijn beelden voor appelles toonen sal ic derren springhen daert roscius ziet sal ic gauden wapen met coperen loonen hoewel dat gheen loon en is dat liefde riet sal ic die anders en can maken niet dan eenen cypresboom u mijn grofheit ontdecken t'waer beter dat icse t'huus verborghen liet zo en gaue ic gheen oorsake om met my te ghecken sal ic mijn onbeschaemtheit laten strecken soo verre uut der schaemte en eerlicheits schreuen dat ic mijn magher musa sau verwecken ieghens u die bouen al in alle plecken deur de const des duytschen phoebus sijt verheuen maer liefde gheboodt wie sal haer lachter gheuen al is si dwaes en sonder schaemte oft sinnen die mi teghen wille hiertoe heeft ghedreuen mids haer hooghe macht die doet schroemen en beuen al dat besluutt hemel lucht en aerde binnen kind in ghedaente maer man in ghewercken want ghi sijt ghetelt met de wise clercken ic zwighe waerin ghi elcken passeert hoe sal de wijsheit noch in u verstercken als ghi alree' soomen experimenteert hercules wercken doet en triumpheert met de ghelaurierde in uwe thien iaren ende in ciceronis conste floreert noyt meynschen als ghi zo begaeft en waren wie sagh oyt kint spelen op phoebus snaren oft met de neghen musis verkeeren wie zagh oyt moeder zulcke vruchten baren wat mensche dede sijn lant meerder eeren dan ghi ons vlaemsche doet dies zal ic leeren zinghen uwen lof op mijn simpel liere liefde sal mi de materi' vermeeren die ic met v hemelsche penne verciere hemelsch' seggh' ic want het is de maniere hemelsch t'heeten' dat noyt eenigh meinsche en dede soo iongh van iaren dies ic niet en viere te segghen' dat ghi siit elcs meester mede int schriuen metter penne naer u zede soo d'experienti' elcken maect bekent want pallas hof is met verwonderthede grootmakende u gratien excellent gh'eel europa spreeckt