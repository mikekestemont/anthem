ick wil singhen van godts ghenade eewich end' zijn waerheyt met mijnen mont voort en voort cont doen vroech en spade end' seggh' alsoo datter ter rechter stont een eewighe genaed' opgaen sal ghy sult trouwelijc dijn waerheyt al inden hemel houwen na orboren ic hebbe ghemaect een verbont goet met alle mijn wtuercoren vroet ick hebb' dauid mijnen knecht gesworen ic wil eewich saet bereyden dy end' uwen stoel voort ende voort bouwen sela ende de hemelen sullen vry prijsen v wonderen godt vol trouwen end' ooc inde ghemeynte planteyt der heylighen heer' dijne waerheyt want wie mach inde wolken den heere ghelijc worden end' den heere groot onder der goden kinderen bloot connen ghelijc wesen immermeere inde vergaderinghe ghewis der heylighen is de heer' zeer machtich wonderlijc hy ouer allen is die daer zijn rontom desen godt crachtich heer' godt zebaoth wie is als ghy een machtich godt end' heerlijc daer by dijn waerheyt is v rontom' end' neffen ghy hebt heerschappije soo ghy wilt ouer de sture zee end' ghy stilt hare baren als sy hun opheffen ghy doott rahab ghy verstroyt tot last met dijnen stercken arm v vianden hemel end' aerd' is v ghy hebt vast ghefondeert door de cracht uwer handen den aertbodem end' wat daer is in noorden end' zuyden hebt ghy niet min gheschapen ende ghemaect bequame thabor end' harmon zijn verblijt sy iuychen zeer end' maken iolijt o heer' in uwen heylighen name ghy hebt eenen gheweldighen arm sterc is v hant end' v rechte hooghe gherechticheyt ghericht tot bescharm is dijns stoels beuestingh' in t'vertooghe ghenaed' ende waerheyt zijn voorwaer altijt voor dijnen aensichte claer wel dien volke het welke met eeren hem verheughen ende iuychen can heere sy sullen in t'licht voortan dijns aensichts wandelen end' verkeeren sy sullen daghelijcx vrolijc zijn ouer dijnen naem end' heerlijc wesen heer' in dijner gherechticheyt fijn want huns machts zijt ghy den roem gepresen end' door uwe ghenade sult ghy heer' onsen hoorne verhooghen vry want de heer' is onse schilt behoedich de welk' ons bewaert in nooden wel end' de heylighe van israel is onse coninc sterc end' hoochmoedich op datmael soo spraect ghy in t'ghesicht tot uwen heylighen end' seyt heere ic hebb' een helt verwect heel verlicht die helpen sal ic hebb' verhoocht zeere wt den volk' een wtuercorne recht ic hebb' vonden dauid mijnen knecht ic hebb' hem ghesalft in eeren machtich met mijn olie die heylich is mijn handt sal hem behouden ghewis end' mijnen arm sal hem sterken crachtich hem ouerweldighen sullen niet de vianden d'ongherechte mede en sullen hem ooc niet dempen siet maer ic wil haestelijc in waerhede sijn we'erparty voor hem henen slaen die hem haten wil ic plaghen saen maer mijn waerheyt ende mijn ghenade sal by hem zijn end' blijuen lofsaem sijnen horen sal in mijnen naem verheuen worden vroech ende spade ick wil zijn handt in d'zee setten wijt sijn rechtehant inde wat'ren moedich hy sal my noemen alsoo ghy