o broeders hoort een claechlicke sanghe een wreede moort geschiedt zeer onlanghe in hollant schoon tot rotterdam bedreven waer menich persoon onnoosel lieten tleven den ix april hoordemen een wreet gheschil snuchtens ontrent ses uren al vande spangaerts wreet die welcke daer zeer heet veel borgers gingen verscheuren bossu den heer woude daer binnen wesen tot zijn vermeer om de spangaerts mispresen tforieren daer wouden de borghers niet lijden dwelck hy nam swaer weynich tot haer verblijden hy maecte een verbont soo dat hy terstont met sijn volc sou doortrecken die borgers zijn verdooft en hebben hem gelooft dus zijn valsheyt ging ontdecken als hy in was met zijn spaensche lansknechten beghonnen die ras te schieten en te vechten een wreede daet die liet hy daer ghedoghen mits dat hy tot smaet die spangaerts moort liet pogen sy bruycten daer ghewelt tegen menich arm helt die sy dooden fellick dus veele onbeducht deerlicken namen de vlucht vreesende de dood snellick men heeft geraemt by hondert vijftich dooden die zy versaemt begroeven als de snooden in putten wijt worpen zijse als beesten dus wie ghy zijt wilt volstandich volleesten och denct wat een gheclach was daer op dien dach wat penne sout moghen beschrijven van vrouwen en kinders die lieten haer winders en moesten onnosel blijven ghy princen fier bossu die macht bedencken al meent hy hier donnoosele te crencken hy sal voor godt reeckening moeten wijsen mits hy tgebodt gaet verachten ende misprijsen daerom ghy broeders vroet wilt godt nu bidden goet op dat hy ons wil sparen nu ooc niet en beswijck en van des duivels rijck voorsichtelic wil bewaren