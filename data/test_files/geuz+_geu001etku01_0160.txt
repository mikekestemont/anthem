aenhoort mijn broeders te samen rijck arm wie dat ghy zijt sy moghen haer wel schamen pharaos ghesellen vol nijt die met valschen practijcken willen brenghen ter schant soecken aen alle wijcken te verderven het vaderlant alsmen schreef duysent ses hondert en daer toe noch een jaer ick segget u wel klaer geschieden daer groot wonder was menich mensch verwondert in zeelant int openbaer tot middelburch binnen der steden woonde een burgher wel bekent beladen met sware cranckheden die god hem heeft toeghesent van de werelt cond hy niet scheyden ofte oock sterven niet eer hy het int openbaar seyden wat dat daer is gheschiet van de groote verraderie die sy hadden op hant die ghinck hy daer al belijen al voor den predicant hy heeft met neersticheden den predicant laten ontbien die beloofden hem met eeden dat hy hem niet en soude bespien eer dat hy had drie daghen ghegheven sijnen gheest die predicant verslaghen beloofde hem dat eerst aldaer ginck hy dat vertellen die verraderie loos hoe de vyant met versnellen met valsche practijcken boos meenden in zeelandt te comen bysonder in vlissinghen siet sulckes al sonder schromen hy int openbaer beleet men mach den heer wel loven voor die groote weldaet wy sien voor onsen ooghen dat hy ons altijt bystaet die ons meenden te benouwen die zijn nu zelfs int verdriet daerom wilt god betrouwen hy en verlaet de sijne niet als nu de heer ydoone sijn ziel hadde ontfaen die predicant sonder schroomen is tot den schout ghegaen en ginck daer openbaren aenhoort doch na mijn liedt al die verraders nieu maren die in zeelandt was gheschiet daer ginck hy openbaren van een spaenschen stoelmaker vailiant en die steehouwer van vlissinghen clare met een maeckelaer daer int landt dat sy ghelt hadden ontfanghen van weghen albertus hoocheyt om vlissinghen met verstranghen te brenghen in druck en leydt sy hebben terstont gheschreven aen die heeren van vlissingh vailiant hoe dat haren steehouwer verheven wou verraden die stadt en oock het lant en oock eenen makelare met een spaenschen stoelmaecker bekent die tot de verraders nieu mare ganschelijck zijn toe ghewent terstont werden sy ghevanghen en voor die heeren ghebracht die heeren al met verlanghen hebben haer al ghevraecht waerom dat sy dat deden ofte wat haer ginck aen maer sy en hebben niet beleden teghen die heeren saen den stoelmaker met verstranghen wert haest ghepijnicht onghesneeft na die heeren haer verlanghen hy terstont beleden heeft hoe dat sy die stadt verheven aen vier hoecken soude steken in brant en oock noch daer beneven brenghen in s'vyants hant die sluysse galeyen wilt weten met allen spaensche macht die hebben haer vermeten dat sy op eender nacht als sy den brant saghen op gane aenhoort mijn bedien op die stadt vallen sane twelck nu onmoghelijck is te gheschien den stoelmaker met verstranghen al in die ghevanckenisse hoort heeft hy hem selfs verhanghen en sijn ziel also vercort sijn lichaem brachtmen dare al op het schavot voort aen vier quartieren ghehouwen clare als een verrader toebehoort daer na al met verstranghen sachmen die vier quartieren voort op al die poorten hanghen tot een exempel als dat behoort voor mannen ende vrouwen al die dit saghen an het maeckte na so grooten rouwe voor diet niet eerst versinnen can den steehouwer wilt hooren als hy het al beleden heeft so brochtmen hem oock vooren op het schavot onghesneeft als hy int openbare sijn belijdenis hadde ghedaen soo sachmen hem aldare ter stont sijn hooft afslaen daer na al sonder ophouwen wilt my te recht verstaen ist lichaem in vier quartieren ghehouwen so heeft hy loon na sijn werck ontfaen daer na al met verstranghen so heeftmen aldaer ghesien die quartieren aen halve galghen hanghen tot een spieghel van alle de lien den maeckelaer wilt my verstane noch niet beleden heeft maer hoe dat het met hem sal vergane en dat weet god den heer die wil ons alle bewaren voor sulcken boos opstel maer wat ghy wilt aenvaerden vliedt doch quaey daden snel oorlof mijn broeders altesamen al die hier nu zijt by een sy moghen hun wel schamen die de menschen also verleen en soecken aen alle wijcken te verderven het vaderlant maer danckt god van hemelrijcke dat hy ons doet bystant