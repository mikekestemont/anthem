hollant zeelant ghy edel prieel al zijt ghy cleyn in u casteel prijs hebt ghy boven schreven dat ghy den bloethont tot zijn deel den thienden niet wilt gheven die staten van dat nederlandt hebben verworven groote schandt een spaengiaert sy ontboden te schatten te scheren te stichten brandt end den vromen te dooden hy toonde haest zijn boosen aert die graef van egmont en hoorn tsaert metten adel hy verpletten hier waren de staten niet in beswaert dat hy brack al haer wetten dat landt heeft hy gheperturbeert welvaert en neering daer uut ghekeert zijn kist ghinck hy vol schrapen veel maechden en vroukens ghevioleert na de wijs der roomscher papen hy heeft gheseyt dat hy hier quam van sconincks weghen dat lant innam valschlick heeft hijt gheloghen paus beul was hy met moede gram sconincks landen bedroghen hollant zeelant was wel ghemoet koren de prins haer stadthouder goet voor tvaderlandt te strijden in gods naem teghen tspaensche gebroet dit moest den tyran lijden nu hy hollant niet winnen can zeelandt cost hem menighen man voor haerlem zijn sy doorsteken nu gaet hy loopen dees tyran die zijn leedt niet can wreken hij is verloopen gheeft niemant ghelt is dit ghedaen als een vroom helt vanden coninck ghecomen ick denck wel neen tis anders ghestelt hy dient die paus van romen een paep hebben sy weer ghehaelt op dat sal blijcken onghefaelt dat sy zijn papen knechten daer al die werelt op heeft ghesmaelt die voor haer swaghers vechten maghercool hertoch eerrick siet schouwenburch en missaeckt nu niet dat ghy dient spaus gheschooren den duyvel om ghelt sonder verdriet die tchristen bloet versmooren noch zijn die staten stom en doof onder tdecksel van tchristen gheloof laten sy tlant bederven gheven die spaengiaerts tot een roof dees conincks schoone erven edele heere en staten fijn siet hoe u landen verlaten zijn u coninck in spaengien ghehouwen op dat hy niet weten sal wat fenijn en quaet sy int lant brouwen ist voor u niet een groot oneer dat ghy verlaet u eyghen heer laet dinquisicy regeren hoereerders en buggers tblijckt leyder te seer die tlant gants ruineren sit u coninck nu als een kint hy can weer comen dit versint van u eysschen met reden hoe hy als dan gheregeert vint sijn landen en zijn steden weest niet langher soo obstinaet maect vreed int lant eert valt te laet en soect voor alle dinghen het rijcke gods tis christi raet tander sal hy toebringhen godt ons prince sal gheven cracht ende beschermen dach en nacht den vromen hier op aerden die zijn woort houden int ghedacht tleven daer na aenvaerden