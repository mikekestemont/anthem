en onderwin' ic o staut bestaen dat ic slecht poeet die niet en weet dat zaude angaen vvant ic behoufde wel apollinis spel zeer verre befaemt om zijn excellenci' te doen reuerenci' alzoot wel betaemt tullij welspreken zou my ghebreken en de poeterie van ouidio net oft virgilio bet vul gratien blie maer sal hier by tvoornemen van my gh'eel t'onderblyuen neen neen waerom al waer ic stom de hand zoud schryuen dus zal ic salueren en exalteren na mijnder macht v princelic zaet met uwen staet wijs en wel bedacht hiertoe gheeft my moet v nature zoet welcke is ghewent in dancke tontfane mst bliden angane elcs ionstigh present de goden slachtende niet verachtende yemands offeranden als si schincken zonder mincken van heur beste panden de beste iuweelen ende parceelen van die ons aencleuen zijn alle herten goet neemtse in v behoet zi sijn u ghegheuen hiermede in somme heett u welcomme de ghentsche maeght die zo elc wel weet te doen' is bereed al dat v behaeght si kendt vry en vranck dat si is te cranck om verghelden yet vande weldaden diemen u uut ghenaden heur bewysen siet want wat eist dat ghi spaert om ons welvaert o ghetrauste vrient niet selfs uwen persoon wie can zegghen wat loon zulck eenen verdient dit heeft wel ghebleken nu een deel weken ic late staen wat eer' en profijt ghy ons t'ander tijt noch hebt ghedaen dese uwen aerbeyt ia inder waerheyt god ghebenedijdde so dat u goed opstel verghingh zeer wel spijtt wiedt benijdde o gheluckighen stont als ons coninghs mont pronuncierde fiat op v requeste diedt niet en meste al stondter bi dat maer hoe en zaude diet elck betraude als der maghets lief niet verhooren de bede diemen deur u dede sonder yemands grief naer dien ghy constant als capiteyn vailliant ons coningh milde sulcken dienst doet altijt ghi wel waerdigh zijt t'hebben dat ghy wilde want ghi bewaert de bane der zee occeane in alder glorie ieghen de vianden van onse landen als onsen dorie in dese vocatie hebdy wel de gratie van neptunus nu want gheen zee monstren fel en zijn u rebel maer elc is met u daerom en eist bisondre gheen groot wondre dat ghi bringht met v hier neptunus binamen om te verzamen met dese stede schier wonder eyst ooc te min naer dien van tbeghin den hemel diuine zoo wi zien expres gh'eel ghewuen es v gheionstigh te zine dit faueur doet dat wy hebben spoet in dese ons zaken want zomen ghelooft de deught die gheschiet thooft ooc de leden smaken als ic contemplere ende speculere wat deughden uut u spruyten val ic in diepten dan daer ic niet uut en can dies moet ict besluyten danckende god als tbeghin en slot van zijnder deucht dat hi hem tonswaert booght en zijn aenschijn tooght dies elck is verheught en bidden hem int ghemeene dat hi ons verleene danckbarigh te blyuen ieghens hem en alle man op dat wy voort