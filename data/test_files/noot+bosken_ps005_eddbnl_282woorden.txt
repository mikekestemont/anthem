ghehoor o godt wilt my toch gheuen en mijn woorden wilt toch verstaen wilt oock wel neerstich gade slaen waerom mijn hert dus sucht met beuen heer verheuen verstaet toch mijn clachte ghestadich mijn godt mijn coninck groot gheacht want ick alleene met aendacht v bid o heer seer ghenadich end weldadich des morghens eert beghint te daghen sult ghy my heer gheuen ghehoor want ick v vroech sonder ghestoor vierich sal bidden ende claghen sonder vertraghen ghy syt de godt die de boosheden niet en bemint maer wederstaet ghy versmaet de doenders van tquaet en heur boos en valsche seden sult ghy vertreden nummermeer en sullen die quade heur vertoonen doruen voor v want altyts voor naer ende nv haet ghyse die sonder ghenade syn vroech en spade v gramschapp sult ghy bewysen ouer de leughenaers ghemeyn bedrieghers dootslaghers onreyn syn voor gode diemen moet prysen een groot afgrysen maer deur v groote deucht ghepresen die ghy my bewyst sal ick gaen om v mijn godt te roepen aen in v huys daer ick sal deur desen godtvruchtich wesen gheen waerheyt en spreken haer monden haer herten syn erch als fenyn heur kelen open grauen syn heur tonghen syn tot allen stonden gheueyst beuonden betoont heur heere datse dwalen heur opset wilt te niete doen verderftse om heur boosheyt seer coen want sy hun herten toch verstaelen tseghen v paelen maer laets verheucht worden heere die op v betrouwen altyt laetse toch altyts syn verblyt met alle die soecken v eere tot elcken keere want ghy syt milt en oueruloedich en ghy beschermt den goeden man voor alle dat hem deeren can ghelyck den schilt ons is behoedich voor wonden bloedich 