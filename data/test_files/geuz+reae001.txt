hier onder hier onder jonckvrouwe ghy dochter babel u schamelheyt is ontdect hier staedy naeckt wee u die de leeringe christi acht voor een fabel u misse is verwonne u brootgod in schand gheraect u afgoden staen beschaemt u goden te niet gemaect u bedriegerije koopt niemant so diere om gelt de coningen die met u hoereerden zijn ontwaect u tien hoornen hebben haer ooc tegen u gestelt die u vlees sullen eten en branden met gewelt wee wee u gods wraec is over u gecomen om dat ghy die aerd' met toovery hebt gequelt god heeft by hemselven wat vreemts voorgenomen dat sal hy over u bringen sonder schromen want sterck is de verlosser de heere zebaoth alle man is kennelic dat ghy staet int verdomen want men roept van u overluyt hier hebdy tslot in spaengien t'is wonder oock in aragonia cecidit cecidit civitas magna babilonia wat meendy stoute ghy babelsche hoer dat mijn volc van my sal weduwe zijn verlaten set u int stof ghy hebt gheen stoel breydt uut u vlechtsnoer ick wil my aen u wreken gheen mens salt my afpraten dat u jonge manschap sal liggen opter straten in al u steden doorsteken vermoort en doorwont want doe ic mijn volc u overgaf thaerder baten beweesdy hun noyt barmherticheydt t'eenigher stont daerom zal t'zweert komen en u bederven inden gront siet ick ick de heere wil my teghen u stellen om dat gy my blasphemeert met u lasterlicke mont u vorsten wagens paerden wil ic neder vellen roept dan u toovenaers stelt int werc u gesellen siet of sy u uut mijnder hant sullen helpen daer ghy u op verliet sullen u meest quellen u boosheyt is ontdect wie sal u jammer stelpen u heylichste kint roept met die in gasconia cecidit cecidit civitas magna babilonia vlient uut vliet uut babel mijn uutvercoren volck elc verlosse zijn ziele met wysheyt voordachtich vander sonden des hoers sy moet inden vyerigen kolck op dat ghy niet en wert haer plagen deelachtich want ist dat yemant t'beest aenbidt of zijn beelt prachtich een merckteecken ontfanght in zijn voorhooft offt rechterhant die sal oock drincken vanden wijn mijns torens warachtich ja zwaerlic ghepynicht werden inde helsche brant een coninginne ben ic seyt sy tot mijner schant de hemel can ic sluyten die engelen gebied ic pleyn daerom heb ic by mijner zielen gezworen want zy sal noch een ander liet leeren singen met geweyn daerom vliet van dese hoer mijn volck reyn wilt den rechten klaren wijn van my om niet coopen want ick bent alleene die levendige fonteyn die den paus doode en doe over hem roopen in italia oock boven macedonia cecidit cecidit civitas magna babilonia soo trect dan henen gy die de galg zyt ontvloden gedenct wat babel nu mijn volc heeft begaen wreect u aen haer als mijn getrouwe boden vergelt haer dobbelt so sy u heeft gedaen haer fondament is gevallen sy kan niet langer staen rust u schilden palleert u pijlen schiet t'gheschut in haer want sy heeft tegens my gesondicht plaen verghelt haer t'roepen brekekekex koax koax zwaer roeyt uut babel die zaeyer en die maeyer claer dat elck vant zweert der tyrannen tot zijnen volcke keere trect opwaert teghen t'lant dat alle dinghen verbittert maer opent haer coornhuysen en werptse ter neere geluckich is hy die haer kinderen teere verworght ende morseltse aenden steen doot haer nacomelingen datter niemant blyft meere plondert haer juweelen nu zy heeft hulpe gheen want men roept int noorden oock in livonia cecidit cecidit civitas magna babilonia prince lof loffelijcke prince alder princen vader u is de salicheyt eere glory ende macht u oordeelen zijn recht die ghy uut minlicke ader over die groote babylonische hoere hebt ghebracht die de aerde bedorven heeft door des draecx cracht en de coningen der aerden met hoererye quaet juycht heylige propheten en apostelen geacht god oordeelt u oordeelen van haer metter daet der heyligen bloet dat gestort is door haren raet wert nu dapper gewroken door gods bevel hy geeft haer bloet te drincken vroech en laet want sy zijnt waerdich door haer sondich overspel haer rijck is verduystert sy knauwen haer tongen snel looft god aerde fonteynen en ghy hemelen dat god zijn macht toont aen dese hoere fel end ons verlost van die roomsche kemelen dies wy singen spijt alle de cacademonia cecidit cecidit civitas magna babilonia