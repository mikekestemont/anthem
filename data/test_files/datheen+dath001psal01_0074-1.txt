hoe komt dat ghy ons verstroyt o godt myn dat v' gramschap ouer ons seer ontsteken dicken roock wtwerpt soo't hier heeft ghebleken die wy doch schaepen uwer weyden sijn vwes volcks dat ghy hebt verworuen reyn ghedenckt doch eens end' v' erfdeel bevrydet ghedenckt des berghs zion die nu angst lydet dien ghy verlost end ghekocht hebt alleyn staet op heer end gantschlick te nieten doet den hoop der godtloose vianden t'saemen die moedtwillighlick sonder hen te schaemen v' huys wreedelick treden onder voet daer v' wercken voortyds waeren vertelt daer hoort men se brullen end wreedlick tieren haer schandtlicke teeckenen end banieren hebben se daer opgherecht end ghestelt een yder van hen arbeydt nu met vliet om uwen heylghen tempel te verderuen met bylen sy euen hauwen end keruen so sulcks in eenen grooten bosch gheschiedt t'heerlick schutwerck wtgesneden so wel t'welck een ciraet uw's huys was onderwylen hebben se met hawmessen end met bylen ontstucks ghehauwen end verwoest seer fel se hebben oock met den vuere verbrandt v' heyligh huys t'welck seer hoogh' was verheuen se hebben't oock ontheylighet daer neuen verdoruen jae gemaeckt slecht als dat landt haest spreken se laett ons dees worghen al se hebben oock met herten seer moordaedigh v' heylghe plaetsen wreed end onghenaedigh verbrandt end ouer al ghebroght ten val ach wy sien geen teeckene meer voortaen vwer gonst die propheten ons ontbreken niemant wil voor ons noch stryden noch spreken wanneer sal uwen toorn van ons doch gaen hoe langhe sult ghy noch dulden o heer dat die boos uwen naem so sullen schenden sal oock dat lasteren nemmermeer eynden daer met sy uwe kracht bespotten seer hoe komt dat ghy vwe handt so still' haudt end' ouer ons v' rechte handt niet strecket nochtans is't noot dat ghy die noch eens trecket wt den schoot ter hulp' uwes volcks benawt ghy sijt doch myn koningh van ouder tyt die my wilt end kont openlick bewaeren als my swaeren noot hier is wedervaeren ghy hebt my duysentmael daer van bevrydt ghy hebt gedeelt dat meer doer uwe kracht die schricklicke draeken hebt ghy verslaegen so dat wy die waterkanten vol saeghen van monstren die ghy heer hadt omgebracht ghy slaet den walvisch heer met krachten doodt den volck' in die woestyne tot een spyse ghy bringht oock voort gantsch op een nieuwe wyse waterfonteynen wt steenrotsen groot ghy stilt die vloedt der waterstromen breedt dagh ende nacht hoor' v toe desghelycken die sonn' end die sterren sonder afwycken houdt ghy in gewissen ghangh met bescheedt die landtpaelen hebt ghy gestelt alleyn ouer die gantsche weerelt heer almachtigh den somer heet winter end dat ys krachtigh sjin uwer handen wercken al ghemeyn ghedenckt' heer' hoe uwe vianden fel v' eer' verminderen end booslick schenden hoe dat wtsinnigh volck aen allen eynden vwen naem schoon lastert met sijn opstel wilt desen wreeden ouergheuen niet die siel'uwes tortelduyfkens demoedigh wilt ooc niet eewigh vergheten heer goedigh v' aerm volck t'welck men nu troosteloos