de geusen zijn in bomler weert ghevallen sy hebben mijn ontnomen met haer allen een hupse schans end daer toe sterck van mueren tis een quaey cans voor my diet moet besueren want met dees schans seer fel meend ick te winnen tspel sulcx was oock al mijn mening maer t'is nu al crackeel want nullo is mijn deel twelck my brenght in vercleeningh om dat nassou als een stout helt bevonden hollandt ghetrou wil zijn tot allen stonden die met ghewelt mijn volck daer quam bestrijden twelck my seer quelt nochtans moet ick het lijden ick wilde wel voorwaer dat dese schans aldaer noyt en waer begonnen want tspel heb ick gherockt maer den geus seer verstockt die heeftet afghesponnen gants seer onstelt zijn nu al mijn papisten dat sy haer gelt daer aen gingen verquisten maer tmeeste spijt het welck my seer gaat stooren dat ick t'verwijt van alle man moet hooren ist burgher ofte boer elck een maeckt groot rumoer ick en weet schier wat maken mijn krijchsvolk onghefaelt dat wil oock sijn betaelt den krijch moet ick wel staken och nu is al mijnen moet gants verloren ick ben ter pal och was ick noyt gheboren al mijn betrou dat is mijn afgheweken die schanssen bou in vlaenderlant ghestreken d'een schans heet fijlepijn d'ander patiency fijn mijn fortres sterck van mueren vlaendren is nu gheschent nieupoort brug ende gent moghen dat wel besueren mijn vreucht verdwijnt couragie loopt verlooren maer siet het schijnt ick bender toe gheboren ick heb den strick voor een ander ghehanghen maer nu ben ick daer selver in ghevanghen och wat sal ick gaen doen t'hert sinckt my inden schoen door angst ben ick verslaghen elck roept met vollen crop de clapmuts moet haesop wie duyvel soudt verdraghen mijn leven dach geen meerder verdriet mach sporen ick heb den slach in vlaenderlant verloren mijne macht saen die is my nu ontnomen ick mach wel gaen al na den paus van roomen mijn heere menichfout verslaghen jonck en out dat mach ick wel beclaghen somma op dit termijn isser wel drie dosijn ghevanghen en verslaghen o gulden jaer zijn dit u schoone vruchten dat ick dus swaer in groot verdriet moet suchten moet ick alleyn dit cruys noch lang beerven ick ducht certeyn dat ickt noch sal besterven helpt my o paus propijs helpt cardinalen wijs helpt ooc bisschoppen mede helpt apten al ghelijck helpt ghy prelaten rijck helpt my in elcke steden helpt jacopijns helpt oock ghy jesuijten helpt augustijns helpt al ghy carmelijten helpt oock ghy prioors helpt paters hooch verheven helpt meed pastoors helpt nichten ende neven helpt minnebroeders seer groot helpt oock carthuysers bloot helpt nonnen wilt u rasschen helpt paep en coster fijn helpt monnick ende bagijn oft t' vet loopt al in dasschen