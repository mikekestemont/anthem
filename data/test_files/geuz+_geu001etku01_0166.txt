looft godt nu al man ende vrou van zijn groote weldaden die hy heeft bewesen ghetrou door zijn groote ghenaden hy heeft ons wonderlijck bewaert teghen ons vyanden wijt vermaert zijn hulp quam ons in staden wy zijn ghecomen inde straet in april twintich daghen en noch vijf mijn wel verstaet dat wy de hoecken saghen op de reede van de stadt van gibraltar verstaet wel dat daer spaensche schepen laghen neghen gallioens saghen wy daer met noch meer ander schepen ter oorlogh gemant wel net en klaer alsoo 't wel heeft ghebleken noch seven schepen aenghehaelt teghen ons te vechten onghefaelt vol soldaten ghesteken want die selve dach seer vroech van calis sy kontschap kreghen die hartoch na zijn ghevoegh heeft van zint lucas schreven sy souden op haer hoede zijn want der ketteren fenijn comen met schepen dryven ons admirael seer wel ghemant heemskerc seer cloeckmoedich end' ander capiteyns vailliant met onse schepen spoedich spoeyden haer lustich ande man ons admirael die klamten an den spaens admirael woedich zijn ancker hy stracx vallen liet het ghinck op een abordeere men sach vechten en groot geschiet veel spaengjaerts vielen neere daer raeckten negen schepen in brant die spaengjaerts haelden groote schant die gront die gingh haer deren na den noen verstaet wel mijn die clock ontrent drie uren quamen die spaengjaerts int gepijn die doot mosten zy besueren dry uren duerden desen slagh 't welck haer oock wel heugen mach papou most daerom treuren haer admirael die bleef daer doot met veel capiteyns verheven met haer viceadmirael minjoot vier duysent man daer neven dat is voor al 't minste ghetal die zijn daer doodt ghebleven al verbrant en in 't water bleven waer is gebleven haer hooge moet daer zy soo seer op pochten haer admirael sprack metter spoet waert dat ick alleen vochte met mijn schip s augustijn sy souden altemael mijn zijn op god hy niet en dochte loven wy god en dancken den heer van zijn groote weldaden dat hy heeft ghebrocht te neer haer hooghmoet gebrocht tot smaden haer quaet opset heeft hy beledt sy meende ons schepen brengen int net ons straetvaerders beschaden princelijcke straetvaerders goet wilt u met ons verblijden vaert nu naer straet om wyne soet tot des vyants benijden haer armaed' is ghebracht ter neer looft godt den almachtighen heer wilt met nassou verblijden