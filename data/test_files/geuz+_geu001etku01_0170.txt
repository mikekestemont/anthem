aenhooret doch allegaere van dese droeve maere wat in vranckrijck is gheschiet zeer groot jammer en verdriet hoe een coninck edel gheboren zijn leven heeft verloren hoort doch neerstich toe met vliet den dartichsten dach in meye heeftmen daer sien bereyen in des conincks hoff gheweest een seer schoon heerlicke feest want de coninginne ydoonen heeftmen aldaer sien croonen groote vreucht is daer gheweest veel heeren en courtisanen quamen aldaer ter banen met soo menich edel vrou in des conings hof ghetrou des conings feeste ter eeren maer men sach seer haest verkeeren haer blydschap in grooten rou want tsanderdaegs na de feeste is de coninck bly van gheeste met zijn edel heeren saen in zijn carrosse vermeyen ghegaen al vry sonder achterdencken dat het yemant soude krencken hoort hoe deerlick het is vergaen vry sonder wacht oft gaerde off yemant die hem bewaerde is den coninck uutghereen denckende op gheen gheween want alle potentaten in rust en vrede saten met den coninck groot en kleen soo den coninck dan passeerden in een straet hem recontreerden een waghen met een zwaer pack die teghen s'conincx coetse stack soo dat de coetse bleeff staende een verrader daer toe gaende een langh mes uut zijn bocxsen track soo sprong hy op de wielen om seer deerlijck te vernielen den edelen coninck minjoot met een mes affgrijsselick groot die eerste steeck soomen bespeure doorsneedt het vel maer deure aende schouder ten hadde gheen noot maer den moorder loos van treken heeft noch een steeck ghesteken een affgrysselicke wonde diep dat hem t'bloet ten monde uutliep den goeden coninck edel heere viel in zijn coetse neere elck mensche daer seer riep die koetse ginckmen wenden na het hoff met groot ellenden tis voorwaer een droeve feest voor die coninginne gheweest soo haest de coninck was ghecomen op zijn hoff met groot verschromen en soo ghaff hy zijnen gheest zijn handen tesamen ghevouwen zijn ooghen met betrouwen sloech hy na den hemel devoot alle heeren kleyn en groot zy weenden al diet saghen elck ginck daer seer beklagen haers conincx hoochloffelijcker doot den verrader met verstranghen wert van stonden aen ghevanghen daer ghegrepen byden hals als een moorder loos en vals ghepynicht sonder ghenade wie hem sulcks had gheraden om te weten bescheyt van als seer vast in ysere banden ghesloten lyff end handen wert seer neerstich ondersocht wie hem daer toe hadde ghebrocht wat pijne men hem aendeden niet een woort heeft hy beleden desen moorder loos bedocht hoort hoemen hem ginck ontmoeten aen zijn handen ende voeten ende nae des heeren eysch die naghelen al uut zijn vleys met nyptanghen ghetoghen noyt mensch en soudt ghelooven maer de moordenaer noyt en krees doe heeftmen hem gaen ontkleeden al zijn vinghers affghesneeden geschroeyt met gloeyent yseren tou om dat hy niet dootbloeden sou le roy de france est il morte dat waeren al zijn woorden die hy sprack voor mans en vrou doe moest hy den doot besueren met vier paerden te verscheuren dat was zijn sentency wreet dese moordenaer noyt en kreet die scherprechter sonder smarte nam zijn verraders harte levendich hem int aensicht smeet dus schandelick is hy ghestorven wat heeft hy nu verworven dan zijn vleys en bloet ghequelt en zijn lyff in perijckel stelt zijn vrienden tot smaet en schanden tot verwijt in alle landen int verraders gheslacht ghestelt tis wel een deerlick klaghen men hoort nu alle daghen niet dan droeffheyt en ellent waermen hem nu keert off went wy menschen zijn soo verbolghen elck wil de boosheyt volghen daerom god veel plaghen sent daerom laet ons met verstanden bidden dat den heer ons landen doch bewaer voor eenich verraet en vergheeft ons sonden quaet soo wel die arme als de rijcken alle vrome catholijcken dat hy ons in noot bystaet oorlof ghy princen end heeren en al die't landt regeeren neemt doch hier een exempel aen hoe't den coninck is vergaen o heere bewaert ons landen voor verradery en schanden als ghy dus langh hebt ghedaen