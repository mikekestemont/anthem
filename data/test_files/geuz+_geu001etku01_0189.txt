het velt en sal niet langer branden den brandt die is nu uyt gheblust van blyschap klapt nu in u handen looft den heere met herten lust thoont melody met herten bly singet met een blyden gheest maeckt nu couragie soet onbevreest dese vlam heeft seer langh gheflackert teghen den vromen orangien stam maer onsen prins die is verwackert doen hy desen brant fel vernam dit vuyr seer heet was hem te wreet en heeft hem jaren lanck ghequelt jae dickmaels int bloetbat ghestelt dit vuyr was gheweldich ontsteken in onse hollandtsche steden trou maer onsen prins kost het vuyr wel breken dien vromen graef al van nassou hy sachget wat in met wijsen sin waer dat den roock al henen toogh nae spangien wasset datse vloogh dees voncken waren wyt ghevlogen in ander coninckrijcken eel dit werck was seer vals doortogen met groote practijcken veel de fransche kroon met lelie schoon meenden zy oock te doen plucken of en oock de rooskens vant engels hoff ja vromen coningh van brittangien op u wasset oock mee ghemunt vanden coningh van hispangien maer god en heeft u niet ghegunt dat godt spaert is wel bewaert want hy hout de beste wacht alsoo men sach tachentigh acht sijn stoel meenden hy te gaen setten boven onsen prins vailjant ja meenden hem soo te verpletten te beroven zijn eer met schandt men sachget wel hoe hy rebel stoutelyck liet den trommel slaen om mauwerits teghen te staen ghy lasteraers wilt nu toch swijgen de vroome staten niet en beliecht of ghy sulter u loon af krijgen want ghy u selven toch bedriecht want het gherecht en is niet slecht die hebben gheexamineert ende met recht gheexcuteert oorlof prinslijcke batavieren wacht u voor sulcke daden quaet bemindt u prins met soet manieren en acht niet op des duyvels raet u oude eer betracht die meer als ghy voormaels placht te doen met stryden stout vailiant en koen