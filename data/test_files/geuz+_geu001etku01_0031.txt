hoe duyster is die sonne sy gheeft so droeven schijn al waert een helsche tonne sy brandt u swart fenijn my dunckt sy wil ons moorden en leyden int leste verdriet ick hoor so valsche woorden wy dwalen aen allen oorden tschijnt godt van hemel niet nochtans tgheschiet op liste alsoo ick mercken can daer praet een blau sophiste met den armen letterman o balcken ende boomen nu ist hem den rechten raem hy roept zijn eyghen droomen die son is hem benomen nochtans voert hy den naem hy roept papales casus und spreeckt so swaer latijn so biecht die roomsche rasus met al zijn huysgesin tsijn die verdoemde wercken men doeter veel by nacht wanneer die roomsche klercken veer van sint pieters kercken gaen op der heyligher dracht sy staen aen bulmans hecken en wryven den olden struyck sy souden ons gheeren verwecken dat vaderlick ghebruyck seer oldt wel hier ghecomen veel older dan godts woordt ghy sultse heer verdoemen sy wercken in haer beroemen der eewigher waerheyt moort ick canse niet bekennen so seer ben ick verblindt dien stanck die sy ons brenghen vliecht duyster in den windt tsijn onghehoorde gasten my dunckt sy blijven staen oft wyse dus verrasten en liepen daer by en tasten ick hoep tsal wel bestaen ick tast een roomsche poppe een minneken sonder baert het cruypt eerst uut den doppe ten is niet wel ghepaert met eenen olden harmen die op zijn slapen wacht ghy hoort het te verwermen heer paus in uwen armen en ketlent al den nacht ick tast een styven osse een uutgeplockte beest met eenen valschen vosse die hel noch hemel en vreest hy staet op zijn beduncken maer ghy goet acker knecht ghy zijt van older munten segt ons drie goede puncten u preken valt u te slecht gaet thuys ghy valsche boden ghy vruchten afgepluckt ghy babylonsche goden die reys is u misluckt holdt sulcke leer te vooren vangt ons met ander list u narren en u dooren die ghy eens hebt gheswooren den plompen antechrist die olde vaders deden gheheel na gods gheset wie anders wil doen treden is valsch verander der wet hy laetse niet vercleenen noch eenich woort toe doen als blinde draken meenen wanneer sy holt en steenen gaen cleeden blauw en groen tis schant voor so gheleerde die meesters zijn ghecroont te staen met die verkeerde die balams coninck loont en maken godt veel minder dan eenich creatuer ghy spreeckt als blinde kinder u groote naem niet hinder hier en by u ghebuer adieu ghy christen schapen die ick eens lestmael sach wilt altijt met my gapen na eenen beteren dach ghy blijft in enghe stricken ick loop vast over al daer salder veel op micken soud ick van gods woort wijcken twaer een swaer ongheval