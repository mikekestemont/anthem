die salicheyt is ons coemen goet door goetheyt en ghenade ons werck gheen hulpe hierin en doet ten behoet ons niet voor schade tghelooue siet ihesum christum aen die heeft ghenoech voor ons ghedaen hy is den middelaer worden omdat godt in den wet gheboot dat wy niet en conden volbringhen verhief den tooren en grooten noot voor godt in velen dinghen dat vleesch wou niet wtlaten den gheest twelck den wet hiesch toch aldermeest twas met ons al verloren daerby was eenen valschen waen godt hadde den wet ghegheuen al of wy mochten vry bestaen nae synen wille te leuen dies is den wet een spieghel claer die ons aenwijst die sonden swaer in onsen vleesche verborghen wy en mueghen niet der sonden aert wt eyghen crachten laten hoe meer versocht hoe meer dat swaert die sonde bouen maten des huychelaers werck verdoempt godt seer want sonde onsen vleesche teer altijt is aengheboren noch moeste veruullet syn den wet of wy bleuen al verloren daerom sant godt synen soone net die selue mensch is gheboren desen heeft den gantschen wet voldaen en oock den vader ghestillet zaen wiens tooren ghinck ouer allen dewijl de wet nu is volbrocht door christum wtghelesen so moet van den christenen syn ghesocht des rechten gheloouens wesen o heer u doot ende swaer ghepijn dat moet alleen mijn leuen zijn ghy hebt voor my betalet aen mijn verlossing twijffel ick niet u woort can niet bedrieghen ghy draecht ons smerten en verdriet u belofte en sal niet lieghen die ghelooft segt ghy en wort ghedoopt in mijnen bloede den hemel coopt dat hy niet wort verloren hy is oprecht voor godts aenschijn die dit ghelooue vatet sulck ghelooue gheeft van hem den schijn alst hier die werelt latet tghelooue is bloeyende groen den naesten sal die liefde wel doen sydy wt godt gheboren die sonde wort doot den wet bekent en slaet die consciencij neder dat euangelie troost toewent en sterckt den sondaer weder dit spreeckt treet tot dat cruyce reyn in den wet is alle ruste cleyn met alle syne wercken die goede wercken men spruyten siet wt een oprecht vertrouwen wat wt den ghelooue niet gheschiet dat werck sal u berouwen tghelooue maeckt ons alleen oprecht die wercken syn des naestens cnecht daer by wy haer liefde mercken die hope verbeyt den rechten tijt van dat godts woort vertellet wanneer den mensche sal syn verblijt gheenen sekeren tijt godt stellet hy weet wel alst is helpens noot hy en bedriecht noch cleyn noch groot dat moeten wy hem toeuertrouwen al schijnet dat godt hem houdet stil laet u dat niet veruaren want als hy ons meest helpen wil doet hy minst openbaren blijft by syn woort hy is den steen al spreeckt dijn herte dickmaels neen ten sal u niet berouwen lof prijs en eere sy aldermeest voor dese groote ghenade god vader sone en heylighe gheest die in ghenade behoede wat hy in ons nu heeft bereyt ter eeren synder mayesteyt dat synen naem mach heylich werden sijn rijcke toecomme synen wille hier sy ghedaen als in tshemels throonen met daghelijcks broot beurijt elck dier en wil onse schult verschoonen soo wy ons schuldenaers gheern ontslaen laet ons in gheen becoringhe staen vrijt ons van den quaden amen 