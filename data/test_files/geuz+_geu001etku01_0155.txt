t'gulde jaer sestienhondert july den tweeden dach heeft god zijn kracht ghetoont twelck menich mensch verwondert want in desen veltslach wert niemant niet verschoont hoe edel gheparsoont yeder moest de kop bieden lustich vallende an gheen moest aen weerzy vlieden elck street als een crychsman graeff maurits van nassauwen rydend' als een vroom helt gaf die soldaten moet segghende dat sy souwen haer kloeck quyten int velt want t'koste lyff en goet en sprack op staende voet siet hier de plaets om vechten de zee hebdy aldaer strijt kindren als lantsknechten ick wil u zijn een vaer tvolck is moedich en rustich tot den vyant ghetreen die hem deed deysen wat graef lod'wijcx crychslien lustich hem op d'oude plaets d'een wederom keeren rat graeff ernst volck stont prat de nieu geusen niet weken neemt moet monsieur veer riep gent quam ter zyd' ghestreken wiens ruyt'ry niet en sliep zijn excellentie vrome stelden t'casquet opt hooft en sprack mannen tis tijt datmen geen doot moet schromen godt almachtich ghelooft zal ons helpen met vlijt elck troup viel aenden strijt en hebbense soo gheslaghen den vyandt inde vlucht die hem van dees neerlaghe grootelijcks vint beducht daer end op ander plaetsen schier thien duysent man bleeff wel twee duyst aen ons zijdt zoo ghinght daer op een caetsen elck voor ander aendreeff om den buyt end t'proffijt spyt paep jan diet benijt albartus aertzhertoghen van oostenrijck doen sach zijn doot schier mee voor ooghen twas hem een hart ghelach veel edelen end heeren meer danmen noemen mach zijnder ghebleven doot soo ginght op een schaepscheeren t'bleeffer meest aende pan men hieu men stack men schoot den admirant hem boot ghevanghen die dick smaelden op den hollantschen kaes die hy wel dier betaelden want twas vant nieuwe graes comt eens jantgien van spaengien alst u lust wederom end deckt den geus wat op hoe smaken u d'oraengien seigneur weest willecom proeft nederlants sopperlop papou die creech den klop d'ontrouw is daer vergolden aen die schotten ghedaen die ghy t'oldenborch scholden end moortlijck hadt verraen prince heer god almachtich zijn excellency gheeft wijsheyt end goet verstant dat hy wel end eendrachtich regeert soo lang hij leeft tot rust vant vaderlant verknoopt lis pyl en bant der edeler heeren staten met een ghemeen spreekwoort op godt wy ons verlaten d'eer hem alleen toebehoort hier is het eynde vanden slagh in vlaenderen soo ick wel meynde daermen hout vallen spaenderen