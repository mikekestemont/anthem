o neroos herte zijt ghy noch niet doot datmen u wonden noch alsins moet speure twelck men onlanghs by den bos sach gebeure van grobbendoncks volck seer vileyn en snoot aen een vroom helt genaemt mons breaute na dat hy schier een uyre was ghevanghen diet geertruyden bergh als een romeyn uyt ree sijn twintichster na den kamp met verlanghen ghy kaims broetsel pharo opstinaet hoe langhe wilt ghy noch in wreetheyt blijven fy grobbendonck dat men u daet moet schrijven die ghy onlanghs bedreven hebt seer quaet eerloos meyneedich ontrou is u werck vol tyranny twelck is een quade beeste want de boosheyt regeert u herte sterck doch in het bos schuylen de moorders meeste dit is gheschiet sprockel den vijfden dagh int gulde jaer alsmen schreef sestienhondert in wellick feyt menigh mensch was verwondert vande kloeckheyt diemen aen dit volck sach geroepen zijnde twintich elck parthy ons volck uyt den bergh reden sonder flouwen maer reden de stadt vanden bos te by komende door bedrogh in groot benouwen den oorsprongh waer door dat dit is geschiet is gheweest den hooghmoet aen beyde syden dat twintich teghen twintich souden strijden daer van wort een contract beschreven siet hoe dat daer alle dinghen soude toegaen doch breaulte heeft meer als woort gehouwe waer door dat hy int eynde is verraen datse schelmen en moorders te veel betrouwe onder grobbendoncks volck zijn geweest achthien berch verkoopers of lant verraders som gebannen gegeesselt als boos daders binnen dordrecht kleyn harmen onghevreest sulcx is daert wilt dat inden bos rigneert schelmen dieven en eer vergeeten boeven den borgher vroom wort hier niet getoetseert dan d'overloopers moorders vol bedroeven het overhooft hier van is grobbendonck die oock het bloet dronck van dees vrome helden jan van mille u daet moetmen vermelden dat ghy vermoorde d'edel heere jonck mons breaute een krijghsman tot den endt grobbendonck most maer dorste self niet kome waer door zijn boosheyt sal blijven bekent zijn ontrouheyt dee hem voor de doot schrome hy sont ons volck uyt de bosch kaes en broot segghende dat zy een hart soude maken coragie en moet eer heur de stadt sou naken met den trompetter hy hun sulcks ontboot mons breaulte sulck spotten wel verstont dat kasen broot oft wijn hy niet begeerde maer nam dit leckebeetjen inden mont zijn wapenen dit alderbest verteerden na dat mijn 's heeren paert geschoten was is hy flucx weer op een ander gheschreden en heeft so noch een weynich tijts ghestreden maar 't tweede paert word' oock gheschoten ras op 't derde paert hy niet komen en kost maer heeft te voet wonder kloecheyt doen blijcken al had zijn volck het afwijcken begost so sach men den moet in hem niet beswijcken maer siet hy street als een romeyn toe staet met den zijnen wonder heeft daer ghebleecken want hy noch mans en paerden heeft door steecken en zijn cosijn was oock een trou soldaet noch meer met hem streden als helden koen hadden al de francoysen trou ghebleven zy souden daer bedreven hebben doen dat in kronijcken waerdich waer beschreven neemt een voorbeelt aan de orangie bloem die inden thuyn bloeyt lieffelijck ghepresen den thuyn is soet int bos ist wreet om wesen onsen thuyn wachter ick nassouwe noem want hy houdt woort in al 't geen dat hy doet oock inden krijgh sietmen hem niet verbloden een vyant is hy van die storten bloet niet hy als zy sal yemant t'onrecht dooden