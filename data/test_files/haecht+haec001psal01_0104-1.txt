mijn sile loeft den heere heere mijn godt ghy zijt groot ende heerlijc seere ghy sijt schoon end' altijt verciert end' fray bereydet claer end' licht is v cleet den hemel ghy wtbreydet ghelijc als een tapeet ghy welft het nabehaghen bouen met water claer ghy vaert als op een waghen opde wolken ghy daer gaet op s'wints vlogh'len varen v enghelen maect ghy tot wint end' v dinaren tot viervlammen daerby ghy die fondeert t'aertrijke op zijnen bodem breet dat het blijft eewelijke end' ghy als met een cleet bedect het daerbeneuen heer' met die diepten saen end' de wat'ren verheuen bouen de berghen staen maer van v schelden machtich vliden sy heer' altijt voor uwen donder crachtich varen sy daer na wijt de berghen hun hooch stellen end' de dalen t'dier stont hun leech daer onder vellen daer ghijse hebt ghegront ghy hebt hun gheset heere een pale daer sy niet ouer en comen meere noch moeten we'er vry niet d'aerd' decken noch omringhen ghy laet fonteynen siet inde leechten wtspringhen dat t'water henen vliet dat op t'velt alle diren drincken ende het wilt veel in alle maniren sijnen dorst blust end' stilt daer by ooc sijn gheseten de vogh'len in t'saysoen t'singhen sy niet vergheten onder de tacken groen heer' aen alle ghehuchten vochticht de berghen ghy ghy maect het lant vol vruchten die elc ontfangt van dy ghy laet wassen na wenschen gras voor t'vee tot nut groot ooc het saet voor de menschen dat ghy wt d'aerd' brengt broot end' dat de wijn het herte vanden mensche maek' bly end' zijn ghedaent' in smerte heel schoon worde daer by van oly soo ghegheuen end' dat het broot sterc maek' des menschen hert' end' leuen in sijnes honghers saek' dat de boomen des heeren vol saps staen op t'droogh' lant de cederen vermeeren op liban die hy plant te nestelen ghewennen hun de voghelen daer ooc woonen op de dennen de reyghers daer eenpaer t'ghebercht' hooch bouen maten der ghemsen toevlucht is diesghelijcx de steengaten der conijnen ghewis ghy maect de maen' bequamich daer na te deylen t'iaer den onderganc betamich weet ooc de sonne claer ghy maect ooc duysterhede dat het daer van word' nacht asdan tot elker stede verroeren hun ter iacht alle de wilde diren de ionghe leewen fel na roof brullen end' tiren soeken van godt spijs wel maer als de sonn' gaet schijnen maken sy hun daervan ende laten hun vijnen haest in hun holen dan de mensch' alsdan vrymoedich tot zijnen arbeyt gaet by zijn ackerwerc spoedich tot aen den auontlaet hoe groot zijn alghelijke end' veel v wercken heer' ghy hebtse wijsselijke ende wonderlijc seer gheordonneert warachtich ende met ouervloet is d'aerd' door v hant crachtich vol van v groote goet inde zee groot end' wijde daer crielt sonder ghetal t'ghediert' aen elke sijde beyde groot ende smal de schepen gaen daerinne daer zijn walvisschen groot die ghy maect dat met sinne sy daerin spelen bloot t'wacht all' op