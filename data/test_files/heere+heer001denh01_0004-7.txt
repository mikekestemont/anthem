van ons ste' van ghent daer alsulc een bloeisel is uutgheresen dat voor sinen rijt van siin vruchten sendt vulmaect in werkinghe nature en wesen tis in u dat wi van christo lesen diemen tsinen twaelf iaren bevant onder de doctoren die hem seer presen van siin antwoorden en groot verstant also elck deur u wijsheit abundant verwondert is o wonderlicste kint die in dste' van kermesspel neemt in d'hant der gheleerder boucken die ghi bemint wat salt noch werden dat alzoo beghint ic en weets voorwaer niet maer can verstaen dat god inden wil heeft end' is ghesint van u te maken een veurbeelde zaen oft een meesterwerck van dat hi heeft ghedaen op datmen hem in u soude altijt louen want de goede gauen commen van bouen miin alderliefste end' alderzoetste minne ic hebb' u zoo lief met herte ende zinne dat ic dagh noch nacht en can gherusten als ic peynse om u mammen ic meen' busten om u schoon wanghen ende waerden mont so spitet mi dat ic u niet terstont een zoen en magh gheuen te mijnder ruste als ic bi u ben ic verhoe van luste end' ic en can niet ghedueren god weett ghy hebt noch eenen vryer die hem vermeett v te minnen ende dat tot minen spite maer ic hebb' een langh mes daerme ic af smite eenen dicken tack houts ten eersten slaghe indien hijs te veel maect tsinen meshaghe sal ic hem naer zijn vleesch hauwen crachtigh wel want als ic gram ben ben ic zoo machtigh fel al de knechten vanden dorpe ontsien my end' ic zaudt al om v waghen ia ic vry dus bid' ic u dat ghi my ooc wilt minnen ende comt dese kaeremesse t'onsent binnen teghen dan zullen wi een vet vercken slaen en backen taerten coecken en vlaen ooc goet bier inlegghen t'uwer eeren ic sal soo moy sijn dan met mijn nieu cleeren te weten' ic heb' een schaerlaken bonnette daer ic een gente langhe vere op zette en eenen gauden streck met quispels me ic sal een wambaeys hebben op de nieu sne van root camelot gheboordt met fluweel ooc een hemde met zwert ghewrocht gheheel en mi moere sal my thalfvasten gheuen een paer gh'ackelde caussens schoon bouen schreuen die ic rondsom sal vul nastelen steken my en sullen ooc gheen moy causs'banden ghebreken van schoon root lint met maeillekens gheclanck sal dat niet knechts staen op die hosen blanck ic heb' ooc eenen rock niet om vermoyen gheboort met trijp en heeft xx ployen noch heb ic al veel al dat ic niet en schriue maer ghi sullet sien comdy selfs metten liue men seit wel o coninc dat der fortunen strijt swaer niet seer veel en comt oft heur en volgter altijt naer waeraf uwe maiesteit wel weet te spreken siet end' ic die noch coninc en ben noch te reken yet hebt selue gheprouft en sal u vertellen wel hoe mi qua fortuynen d'een op d'ander