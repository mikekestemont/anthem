hoort toe met vliet al na dit liet het recht bediet al met verstanden gods goetheyt siet keert al tverdriet dwelck ons gheschiet in dese landen tscheen al voorwint by ons vyanden maer godes handen bedwinghen haer sonder hem quamen wy tot schanden dus laet ons wesen den heer danckbaer een vloote groot uut spangien vloot in julius die naer dees landen quam seer gram maer onsen godt brachtse tot spot haer voornemen benam wy zijn soo wanckelbaer als een riet stantvastheyt siet is ons ontweken want onse wercken en dooghen niet wat godt ghebiet wy heel versteken wy menschen zijn al vol ghebreken want elck houdt hem als een sondaer gods goetheyt heeft soo veel ghebleken dus laet ons wesen den heer danckbaer den vyant quaet al met der daet in septem quam voor bergen op zoom seer vroom sy meynden gans te krijgen een schans maer kreghen haren loon och hoe veel goets doet ons de heer tot elcken keer soo wy bemercken want slaet hy ons hy salft ons weer doet nae sijn leer hy is den stercken die ons bewaert in swerelts percken soo hijt bewijst hier ende daer acht op zijn wonderlijcke wercken dus laet ons wesen den heer danckbaer al is den bergh door boeven ergh in april gheworden malcontent present de goede heer bewaert ons weer en hout ons ongheschent het scheen dat al verloren was op tselve pas hier in dees landen doen den bergh wert verlaten ras vant quaet ghebras die nu tot schanden ghecomen zijn by ons vyanden merckt met verstanden hun straffe daer en draecht u kloeck als de vaillanden dus laet ons wesen den heer dancbaer den vyandt lach alsoomen sach in august voor heusden met ghewelt int velt maer god die gaf dat hy trock af naer vranckrijck seer ontstelt merckt nu oock wel hoe schadelick boosdadelick dat sy bedreven als sy soo onghenadelick verradelick benament leven den franschen coninck edel beseven tfeyt wert bedreven van een precaer navarren wert doen de croon gegheven dus laet ons wesen den heer danckbaer hy is ghecroont eere betoont den eersten augusti dat rechtelick toequam den stam dat edele bloet van bourbon goet het coninckrijck aennam hy is een prince victorieus kloeck als een reus in sijne daden maer den guysaert invidieus van herten beus tot sijnder schaden staet naer sijn leven vroech ende spaden maer gods genade neemt hy wel waer gods kerck coemt hy altijt tot staden dus laet ons wesen den heer danckbaer den jonckheer schinc quaem door verdrinc august eylacen aen sijnen doot hy vloot door een vroom feyt wel toebereyt fortuyn drayde den kloot dies bidd' ick ulieden al ghemeyn int hollandtsch pleyn wilt hier op achten rijck arm oudt jonck groot end kleyn met herten reyn neemt in ghedachten gods goetheyt groot by daech by nachten die hy ons doet het is openbaer sijn ghenade wilt voort verwachten dus laet ons wesen den heer danckbaer in bommeler weert daer wert verveert den vyandt die wech liep en riep wy sijn verraen tis tijt om gaen niemandt daer lang en sliep de steden daer godt wort ghevreest met eenen gheest ootmoedich seere bewaert hy voor alle tempeest in dit foreest tot elcken keere sijn ghenade duert emmermeere doet na sijn leere zijn woort neemt waer want hy beschermt sijn leden teere dus laet ons wesen den heer danckbaer wy hebben claer al sonder vaer meert door gods ghenae ghewonnen breda door tedel bloet graef mauritz goet dus looft godt vroech en spae