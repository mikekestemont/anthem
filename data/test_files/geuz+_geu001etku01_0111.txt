o hollant en zeelant cloeckmoedich waerom treur dy in desen tijt want godt die sal noch seer voorspoedich verstercken u daden ghebenedijt dus treurt niet lieve metghenooten want ghy sult sien aen elcken cant dat vuyt u wercken zijn ghesproten vrijheyt in ons vaders lant antwoorde o brabant en vlaenderen verheven hoe connen wy oock zijn verfraeyt deen stadt comt naer dander in sneven ons velden leggen onbesaeyt zierickzee dat zijn wy nu quijte veel ligghen int verdriet versmoort dwelck ghy ons doet tot grooten spijte om dat wy leeren godes woort vraghe hout op van claghen vrienden fiere en toont u cloeck in u voortstel so ghy ghedaen hebt ghoedertiere al sien u vyanden noch so fel sy hebben u noch niet verbeten al toonen sy haer so vaillant want wy wenschen ooc wilt dit weten vrijheyt in ons vaders lant antwoorde dat ghy sout dencken broeders pleyne dat wy van u volck zijn vervaert ghy abuseert u al certeyne den heer die ons dus heeft ghespaert en voor wien dat wy oock strijden die sal ons schilt zijn met accoort want ghy ghaet ons alle benijden om dat wy leeren godes woort vrage strijdt ghy dan voor gods woort warachtich so strijden wy noch eer yet lanck met al het ghantsche lant eendrachtich om te leven vry ende vranc vuyt het ghewelt der spaensche honden die ons dus langhe hebben vermant en vercrijghen so tot aller stonden vrijheyt in ons vaders lant antwoorde o brabant seer schoone landouwe die woorden luyden daer seer soet dan wilt ghijt beghinnen op trouwe so ghrijpt nu eenen leeuwen moet en wilt daer in parsevereren oft anders wort ghy al verstoort alsomen ons nu ghaet tracteren om dat wy leeren godes woort vraghe wat denckt ghy hollantsche roomeynen dat wy so slecht zijn neen voorwaer doen wy mansvelt ghinghen vercleynen en barlamont vinghen eenpaer met julian en meer ander gasten die sy verheffen als een sant so bereyden wy ons de basten vrijheyt in ons vaders lant antwoorde der vrienden raet seyt die schriftuere sult ghy achten brabanders stout ghy siet aen ons een schoon fighuere dus en spreeckt toch niet alsoo bout want wy worden verjaecht verdreven ons onschult wort oock niet ghehoort jae veel moeten laten haer leven om dat wy leeren godes woort vraghe te bruyssel hebben wy versleghen veel spaengiaerden verstaet dit wel en ses walen sijnder deurreghen van ons op de mueren fel in vlaenderen bedrijftmen wonder tot uutrecht ist oock al herplant om te hebben hoort dit bysonder vrijheyt in ons vaders lant antwoorde dit hebben wy onlancx vernomen god sy daer van ghebenedijt dat nu soo verre is ghecomen dat ghy ontwaket soo subijt en met troost dus thert verstercken alst ons was van ancxt heel doorboort want het sijn des hoochsten wercken om dat wy leeren godes woort