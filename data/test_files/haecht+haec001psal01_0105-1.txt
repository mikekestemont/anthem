danct den heer' end' predict sijnen naem vercondicht zijn doen onder de volken singet van hem met dancbaerheyt lofsaem ghy die woont onder des hemels wolken spreec van al zijn wonderen fijn roemt den heyligen name zijn t'hert' dier die zijn genegen totten heere t'self' sy verblijt na god en sijn macht vraecht altijt soect sijn aensicht alwegen gedenct zijns wercx t'welc hy heeft gedaen sijnder wonderen end' zijns woorts crachtich saet abrahams zijns knechts wilt verstaen ghy kinderen iacobs zijt indachtich die zijne wtvercoren zijt hy is ons godt de werelt wijt richt hy heel in t'ghelijke hy denct eewich aen zijn verbont des woorts t'welc hy toeseyd' t'dier stont op veel duyst eewelijke t'welc hy met abraham heeft ghemaect des eedts met isaac zijnen knechte ende settede vast onghelaect dat selue iacob tot eenen rechte tot eewich verbont isr'el vry end' sprac ic wil gheuen dy t'landt canaan niet minne het lot uwer eruen ghemeyn doen sy waren weynich end' cleyn end' vremd'linghen daerinne sy toghen van volc tot volke siet van t'een volc tot t'ander conincrijke gheenen mensche hy hun schaden liet hy strafte coninghen van ghelijke om hunnen will' brocht hys' in last mijn ghesalfde niet aen en tast gheen leet doet mijn propheten eenen diren tijt in t'lant quam allen des broots vooraet hy nam daer en was niet om eten eenen man hy voor hun henen sant ioseph wert vercocht tot eender slauen sy dwonghen zijn voeten inden bant des stocx end' broot des drucx sy hem gauen in yser moest ligghen zijn lijf met t'welc hy was ghebonden stijf in smaet end' in oneeren tot dat zijn woort quam end' werd' waer end' dat hem doorlouterde claer de reden godts des heeren doen sont de coninc henen daer aen end' liet hem los maken van zijn banden de heer' der volken hiet hem wt gaen hy maecte hem heer' ouer zijn landen ouer zijn huys end' all' zijn goet sette hy hem t'en heerscher vroet dat hy wees end' regeerde all' zijn vorsten na zijnder wijs ende dat hy na zijn aduijs sijn outsten wijsheyt leerde israel aldoen zijn reyse nam na egypten iacob werd' verachtich een vremdelinc inden lande ham godt liet zijn volc daer wassen seer machtich veel sterker ghemaect heeftse hy dan alle hun vyanden vry dien hy verkeerde t'herte dats' op zijn volc waren verstoort end' dachtense te dempen voort door listicheyt met smerte hy sant moysen zijnen knecht aldaer end' aaron van hem wtghelesen die hebben zijn teekenen by haer end' in t'landt ham sijn wond'ren bewesen hy liet daer comen duysternis end' maecte het doncker ghewis ghehoorsaem als de vroede waren sy sijnen woorde goet hy maecte hun water tot bloet dood' hun visschen met spoede in hun landt daer crielden vorsschen wt inder coninghen camers all' t'samen hy sprac ende door zijns woorts virtuyt als doen seer veel boose wormen quamen ende luysen sonder ghetal in hun lantpalen oueral om hunnen onverstande gaf godt voor reghen