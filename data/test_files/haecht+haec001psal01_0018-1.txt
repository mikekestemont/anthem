hertelijc lief hebb' ick v heer' mijn sterct' daer ic op bouwe mijnen steen verlosser in eer' op welken ick betrouwe mijn borcht troost mijnen schilt end' slodt horen des heyls ende mijn godt mijn beschutter van schanden met lof ic god aenroepen wil soo word' ic verlost van t'gheschil aller mijnder vyanden want s'doots banden omuonghen my belials stroom benaude der hellen stricken dwonghen my wanneer my anxt verflaude soo schreyd' ic end' riep den heer' aen die mijn stemm' hoord' end' trooste saen van zijn heylighe stede ende mijn schreyen quam voor hem tot sijnen ooren gong mijn stem alle mijn suchten mede d'aerde beefde tot schudden quam t'gheberchte groot end' cleyne aldoen hy wert toornich end' gram damp gonck daer op certeyne van sijnen neus' wt sijnen mondt gonck verterende vier terstont als blixem hun ontmoeten hy booch de locht end' voer daer af t'scheen dat hem den afgront begaf doncker wast om sijn voeten hy voer op den cherub' end' vlooch daerhenen end' hy sweefde opde vlogh'len des wints seer hooch sijn tent' die hem omcleefde was duysterniss' veel wolken oock heel swart' end' dick als eenen roock daer was hy in verborghen vanden glants voor hem deylden haer met haghel vier de wolken daer t'volck was vol vrees' end' sorghen godt donderd' inden hemel seer de hoochste liet wtdalen donder haghel blixem noch meer hy schoot virighe stralen ende verstroydese met een hy verschrictes' ooc all' ghemeen daer sachmen watergoten end' des aertbodems gront ontdect men sach door v schelden perfect hoe sulx v heeft verdroten hy sont wt t'hoochste met virtuyt end' hy haelde my teere van groot water tooch hy my wt hy brocht my in mijn eere hy verloste my op dat pas van hem die my te machtich was van mijn sterke vyanden die inden tijt mijns ongheuals my ouerweldichden in als hy troc my wt hun handen end' hy voerde my daer t'ruym is hy ructe my wt schanden want hy hadd' lust tot my ghewis na de reynheyt mijns handen vergeldet godt de heere my na mijn gherechticheyt doet hy aen my want ic zijn weghen houd' end' ic en ben gheensins boos noch teghen mijnen heer' godloos tot hem ben ick gheneghen want des heeren rechten met vlijt hebb' ic ghewis voor ooghen sijn ghebot en worp' ic niet wijt ic kant seer wel ghedooghen maer ic ben voor hem sonder smett' ic houd' my van t'sondich opset daerom my godt vergeldet na alle mijn gherechticheyt na mijnder handen reynicheyt die hem is voorghebeldet byden heyl'ghen heylich ghy zijt vroom zijt ghy byden vromen by reyne zijt ghy reyn altijt verkeert end' onvolcomen syt ghy byden verkeerden quaet want ghy heer' helpt t'ellendich saet end' ghy brengt tot vercleenen de hooghe want ghy my verlicht de heere maect claer mijn ghesicht mijn duysterniss' met eenen want met v can ick ras verslaen t'crijchsvolc end' t'self' verduren end' met mijnen godt springhen saen ouer de hooghe muren godts weghen