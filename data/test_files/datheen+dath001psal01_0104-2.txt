die sonne niet kan schynen behelpen hem die haesen end konynen wat sal ick meer segghen die maene klaer maecktet ghy om af te deelen dat jaer der sonnen loop hebt ghy so afghemeten dat se haeren onderganck steedts kan weten van der duysterheit hebt ghy doer v' kracht seer wyselick o heer ghemaeckt de nacht in de welck' yder dier nae sijn begheeren hem kan roeren end' ouer al gheneeren alsdan kommen die jonghe leeuwen voort wt den holen brieschende seer verstoort nae eenen roof loopende wel ghemoedet dat aes gheeft ghy hen die alle dingh voedet so haest als die sonne daer naer opstaet een yder van hen in sijn ruste gaet daer se blyuen tot der nacht sonder sorghen end rusten ghemackelick in't verborghen als dan gaet de mensch wt sonder gheuaer om te volbringhen sijnen aerbeydt swaer om't ackerwerck daer met hy is belaeden te doen van s'morghens vroegh tot t'sauents spaede o godt hoe heerlick end hoe wonderbaer sijn uwe wonderwercken verr' end naer hoe wyselick doet ghy doch alle saeken alle creaturen v' goetheit smaeken wie kan wtspreken tot eenigher tydt die dieren die hen roeren in't meer wydt die groote visschen met den kleynen pleghen daer in te swemmen end hen te beweghen daer vaeren die schepen niet sonder noot die walvisschen die schricklick sijn end groot die ghy heere hebt ghemaeckt om velen siet men alsins in den wateren spelen alle dieren kommen heer tot v vrij se sien op v end verwachten dat ghy hen haer spyse gheeft in bequaeme tyden als se noot hebben ende hongher lyden so haest als ghy dan hen haer voeder gheeft se nemen dat so dat elck daer van leeft als ghy v' handt opent end hen begnaedight dan werden se met goederen versaedight maer als ghy van haer v'aensicht afwendt so verschricken se seer in groot elendt ghy neemt heer den aesem ende sy steruen end werden stof daer in sy oock verderuen is't dat noch eens uwen aesem wtgaet ghy doet se weder leuen met der daet so se te voor waeren in sulcker weerden end vernieuwt die ghestaltenis der eerden dat nu voortaen des heeren heerlickheit vast blyue staen tot in der eewicheit de heer' wille doch met ghenaed' aenmerken end aenschauwen alle sijn schoone wercken de heer' seggh' ick die als hy d'eerd' aensiet haer doet verschricken dat se van hem vliedt die de berghen doet t'woort van hem gesproken haest doet beuen sweeten ende seer roocken ick wil den heere gantsch myn leuen langh sonder stilswyghen prysen met lofsangh myn godt wil ick so langh' als ick sal leuen psalmen ghesangh end vereeringhe gheuen ick bidde hem dat myn ghebedt end woort hem behaeghen magh end wesen verhoort t'welck so het gheschiedt ick wil my verblyden in den heer' mynen godt aen allen zyden d'ongheloouigh' end godtloose bekent moeten vergaen end haest nemen een eyndt wel aen myn siel den goeden godt wilt louen die weerelt gantsch pryse den heer