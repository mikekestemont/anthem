bisschoppen end cardinalen prelaten end abten vet comt voort en wilt niet dralen brenght uwe heylichdom met mispapen end canonicken sophisten wijs end vroet comt al ghy nonnen ghy monicken comt oock jesuiten soet met al u roomsche ghebroet papisten uut alle hoecken maeckt u oock op den ghanck end wilt my nu versoecken uwen vader die paus is kranck te bedde ben ick gheleghen als mensche desolaet laet loopen in alle weghen end soecken eenighen raet off ick worde desperaet al door de nieuwe leere come ick in dit dangier zy wast soo langhs soo meere in allen landen schier t'volck wilt schriftuere lesen zy spreken met onverstant zy willen niet langher wesen subjeckt den babel want hy staet ghebouwt int zant die in voorleden tijden my hielden voor eenen godt die helpen my nu bestrijden end houden met my den spot mijn wetten sy vertreden als gheboden seer onreyn zy en willen niet langher aenbeden de sancten groot noch cleyn al in dit aerdtsche pleyn den antechrist sy my noemen wie hoorden oyt meerder quaet die misse sy verdoemen als een werck van booser daet dat vaghevyer sy versaken dat offeren heeft ghedaen die oorbiecht sy oock laken zy en willender niet meer aen dat kost my menighen traen die uutvaerden sy misprijsen als een onnoodich werck de sancten sy verwijsen al met schriftuere sterck mijn kercke zy diffameren al waert een roovers cot mijn priesters zy blameren end houdens voor clercken bot al waert des duyvels rot zy achten mijn cramerije mijn afflaetsbrieven siet voor enckel dieverije is dit niet groot verdriet zy en willen niet meer coopen mijn cramen gaen zy voorby tot christum ist dat sy loopen end soecken hem voor my van mijn waere roepen sy fy voor onsen godt sy vlieden hy is van broode teer die wy de krancke lieden draghen met grooter eer al wat wy bellen oft klincken zy gaen al haeren trant zy en willen niet langher hincken zy segghen wy hebbent verstandt s'paus broot is aenden cant de cloosters end conventen zy en achtense niet altoos zy segghen het zijn de tenten der sodomiten boos zy houdense voor 'tmestvercken de monnicken seer devoot zij zijnt die niet en wercken end eten der armen broot dit roept cleyn ende groot t'volck is op ons verbolghen snel end maecken ons fameus zy heffen teghen ons de wapen fel met moede furieus eerst zijn ghevallen onse santen wy moeten ducht ickvolghen naer dit hoortmen aen alle canten den volcke segghen openbaer sulcks vreese ick oock voorwaer soeckt list raedt ende practijcken ghebruyckt foortse ende ghewelt laet nigromancy blijcken op dat wy houden dat velt wilt uwe const nu baeren end spaert silver noch goudt off wy moetent laten vaeren dat wy langhe hebben ghebout want het volck wordt veel te stout sathan prince vander hellen wy bidden ons doch bystant doet teghen die ons dus quellen ghetrouwelick ons behoet dees nieuwe predicanten bederft oock inden gront die t'bedroch van onse santen den lieden maecken cont want sy maeckent ons veel te bont