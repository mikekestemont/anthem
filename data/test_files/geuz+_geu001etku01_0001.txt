antwerpen rijck o keyserlicke stede niet uus ghelijck ghy zijt nu heel in vrede u cooplien al zijn al capharnaijten dies u godt sal inden afgront versmijten tyrus heeft noyt ghedaan tgheen dat ghy hebt bestaen nochtans ist wel versoncken sydon quaet en verwoet en heeft noyt christen bloet ghelijck ghy doet ghedroncken u tyranny sal die niet haest cesseren verradery siet men in u regneren u pastoor boos van onser vrouwen kercke met een wijf loos legt zijn valscheyt te wercke symon is hy ghenaemt en twijf is wel befaemt sy heet langhe margriete der secten jesuwijt die daer bringhen altijt gods kinders in verdriete dit valsch wijf ghinck met een dobbelen gronde een ouderlinck groette sy met den monde segghende vrient mijn gheest is seer verslaghen goet raet my dient hoe ick godt mach behaghen ons paep die vuyl catijf verdruct my arme wijf en ghy weet doch de waerheyt hoord ick eens arme schaep u dienaers met den paep mijn herte voer uut swaerheyt christoffel cloeck draghende christum binnen heeft sulck versoeck aenghenomen uut minnen tweemael dispuyt hadden sy met hen beyden die paep den druyt moeste met schanden scheyden doe heeft dat wijf gheseyt de paep my niet meer greyt vrient ick wil u aencleven stelt my een ander dach datmen u hooren mach ick soecke deewich leven daer wert ghestelt end een dach toe vercoren maer twiert vertelt den marckgraef van te voren dat hy alsdan neerstelick waken woude end volghen an daer dat wijf ingaen soude den tweeden julij vroech smorghens alst sesse sloech christoffel cloeck van daden quam daer als predicant dat wijf gaf hem de hant end heeft hem soo verraden want corts daer naer quam de marckgraef bloetgierich en ving aldaer den herder goedertierich en leyd hem stranck opt steen met veel tormenten op den pijnbanck vraechd hy zijn adherenten christoffel onvertsaecht sprack wat ghy my oock vraecht vraecht my na mijn gheloove christum heb ick bekent voor wien ick hier present gheve mijn lijf ten roove tvierschaer sloot toe daermen hem ginc verwijsen christoffel doe seyde niet om volprijsen heer schoutet ghy moet trecht niet corrumperen oft ick wil dy voor godt gaen appelleren de schoutet seer confuys riep leerde ghy noyt thuys in bosschen end velden mede och ja ick sprac hy godt weet end my is ooc seer leet dat ickt niet meer en dede de schoutet quaet wilde sulcks van hem keeren met sconincx placaet maer christoffel vol eeren sprack tot henlien tplacaet gheeft u geen voordeel dat sult ghy sien als ghy sult staen voor doordeel als die basuyn sal slaen om loon na werck tontfaen dexcuse wert seer sober dus als christoffel bleef men vierentsestich schreef den vierden van october als hy ter doot zijn offer sou volbringhen uut dieper noot sachmen de broeders singhen de schoutet sprack tsa beul haest uwe sake die hem doorstack daer hy stont aende stake als tghemeen volck dit sach het liep sonder verdrach en smeten som met steenen maer tschaepken bleef vermoort verbrant en dan versmoort ist niet wel te beweenen neemt dit voor danck heylighe godts ghemeente godt sal eer lanck aensien uwe vercleente ende babel met tsweert zijns mondts verdommen oock sult ghy snel by hem int rijcke commen dus ghy ministers coen en swijcht tot gheen saysoen opbout gods kercke schoone u mondt sy een trompet om te leeren gods wet so crijcht ghy slevens croone