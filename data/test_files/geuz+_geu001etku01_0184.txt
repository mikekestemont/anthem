hollant zeelant weest nu verblijt laet ons god dancken met jolijt voor sijn goetheyt ghepresen die hy ons binnen corten tijdt door sijn hulp heeft bewesen ghelijck wy corts hebben verstaen hoe dat hollant gantsch was verraen maer god heeft het gaen keeren voor eerst wierpen sy op de baen een vreemde nieuwe leere dus meende hy te krijghen vry den meesten adel op sijn zy hy dochte dan zoudt wel tieren om soo gods volck te moorden bly niemant en zoumer vyeren hy gaf zijn excellenci raet het sou wesen tot sijnder baet dat hy zijn grootste heeren sou laten dooden seer obstinaet dat was wel sijn begheeren maer graef maurits seer wijs bedacht heeft desen raet niet goet gheacht daerom liet hy dat varen maer heeft dit feyt int t'licht ghebracht soo dra sy by een waren doe kreghen sy naedencken quaet al van den oppersten advocaet oft hy wel sou met spaengien hebben ghesloten een valschen raet teghen ons prins van oraengien dit is by parabel gheschiet ghelijck haman den coninck riet om mardachai te hanghen dats eenen boom hy rechten liet nu leyt hy selfs ghevanghen hy had al veel toestanders vry die heeft hy ghecreghen op zijn zy met veel spaensche ducaten grootius en hoogherbees daer by dat zijn sijn ondersaten dees zijn ghevanghen alsoo fraey elck klapt als een papegaey bysonder gaetmense hooren sy bidden nu wel om delaey maer t'mach haer niet ghebeuren tis voor den spaenschen koninck spijt dat hy sijn schoone ghelt is quijt en dat hem niet mach ghebeuren t'lant dat hem was belooft met vlijt nu gaet hy daerom treuren nu goet wert oraengien in t'werck om voor te staen gods leer en kerck dat gaet hy nu betrachten stootse van t'kussen hier op merckt die gods woort en hem verachten nu sien d'arminianen blau en oock de spaensche kappen grau dit gaet haer soo seer spijten nu sien sy omme alsoo flau met al haer jesuwijten hy hiet johan van barnevelt die heeft dit feyt in t'werck ghestelt om hollant te verraden daer voor heeft hy ontfanghen ghelt nu is hy swaer beladen o heer bewaert ons prins seer goet met de ghetrouw' landtsstaten vroet dat sy doch wel regeeren en opbouwen gods kerck seer soet met de oprechte leere prince hier mee eynd' ick mijn liet god gheeft sijn excellenci siet en ick gunt hem midts desen hy is waerdich hoort mijn bediet graef van hollant te wesen