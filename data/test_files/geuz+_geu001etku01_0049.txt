ras seventhien provincen stelt u nu op de voet treckt de coemste des princen vriendelick te ghemoet stelt u met zijn banieren elck als een trouwe man doet helpen verlogieren duck dalve den tyran hy en coemt u niet verderven dit troulicken ghelooft maer u wederom te erven in dat u es berooft te goeden den coninck van spaengien doet vrymoedich hem bystant den prince van oraengien als zijnen luytenant sijn trommelen en trompetten bringhen u gheen dangier ten is maer om versetten duckdalve den bloetghier spijt ruyters en soldaten die den prince benijdt hun schade sal u baten hy moet ten lande uut al hoordy veel allarmen hier ende daer gheschien hy doetet uut een ontfarmen over u landt en lien u dient stercke purgacy ende sulcken bitter cruyt op dat ghy de spaensche nacy uut uwen lande sluyt vlissinghen heeft soo begonnen te spelen sulcken dans daer met hevet ghewonnen recht der laurieren crans hollandt wilder aen waghen alle zijn principael laet u dit werck behaghen ghy landen generael ten is om gheen pillagie van vrienden landt en ste doch de groote couragie des graven van lume de grave van nassouwe dat reyn vroom edel bloet wilt niet dat men yemant benouwe aen zijn eere lijf oft goet schickt u boose rebellen die tlants welvaert benijdt des antichrists ghesellen die de waerheyt bestrijdt gods woort en wet versmaders ja zijnen heylighen throon ghy sult als landt verraders noch crijghen uwen loon krijchslieden wilt u oprusten in godt bestaet u cracht strijdt ridderlick met lusten op storm slacht ende wacht voor gods woort end tlants rechten met een verbonde schilt den loon der vromer lantsknechten ghylieden ontfanghen sult wilt sweert noch spiessen sparen soo babel heeft ghedaen over gods trouwe dienaren laet haer den loon ontfaen den voghelen wilt maeltijt coken al van der hoeren vleysch dat bloet sal worden ghewroken al na der schriftueren heysch prinslicke godt ghepresen u volck victory gheeft dat haer werde bewesen dat ghy regeert en leeft want sy na u woort haken met herten seer benout tot dat ghy in allen saken den lof end prijs behoudt