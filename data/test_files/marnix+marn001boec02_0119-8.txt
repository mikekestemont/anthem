trueren dijn wet is doch de waerheyt ongelaeckt ick heb gekent van aen der eerster uren dat dijn gericht is also vast gestaeckt dat het gewis in eewicheyt sal dueren resch xx sie mijn cruys aen end mijnen swaren noot help my daer uyt want ick doch dijn gerichten wil nemmermeer vergeten tot der doot heer doe my recht wil doch mijn saecke slichten end lossen my uyt anxt end swaer verdriet wil nae dijn woirt my stercken ende stichten het godloos volck geraeckt doch nimmer niet tot salicheyt dewijl sy niet en vragen nae tgene heer dat dyn woirt ons gebiet heer dijn genaed end' gunstig welbehagen is wonder groot dies my gesontheyt schaf end tleven sterck na dijn woirt al mijn dagen de geen die my vervolgen stuer end straf sijn machtig sterck beyd in getal end crachten maer ick en wijck van dijne wet niet af als ick aensach al die na ontrouw trachten het heeft my heer int herte wee gedaen dat sy dijn woirt niet houden in gedachten o heer mijn god gedenck end sie doch aen dat ick dijn wet seer hertelijck beminne wil nae dijn gunst my van den doot ontslaen thooftstuck dijns woirts van t'eynd tot aen tbeginne is waerheyt heer dijn recht sal so lang staen dat het den loop der eewen overwinne schin xxi de vorsten slants vervolgen my nu meest gantz sonder recht oft schult van mijnent wegen doch heeft mijn hert voir dijn woirt slechts gevreest iae in dijn woirt is all' mijn vreugt gelegen ick acht het so gelijck die eenen schat gevonden heeft oft grooten buyt gekregen ick heb altijt een walg' end haet gehadt van valsch bedroch end alle leugentalen maer hebbe lief dijns wets den rechten padt ick seg dy lof des daegs heer seven malen mits ick vermerck hoe recht sy dijn gericht dwelck mijne tong moet telckemael verhalen sy staen voirwaer in vrede vast gesticht die dijne wet met liefd' altijt aenhangen sy sullen sijn in wederstoot verlicht ick heb mijn hoip op dijn heyl met verlangen o heer gestelt end voorts nae dijn gebodt met grooten vlijt gerichtet mijne gangen mijn siele poogt alleen o heere god om dijn gebodt wel neirstich t'onderhouwen ick hebt seer lief het is al mijn genot dijn wet end woirt bewaer' ick goeder trouwen want tgeen ick denck end mijnes hertzen slot end mijnen wech staet al in dijn aenschouwen thav xxii laet mijn geschrey heer naerderen tot dy end wil my doch verstant end wijsheyt geven so dat dijn woirt volvuert werd' over my laet mijn gebedt tot voir dy sijn verheven verloss' my doch so du my toegeseyt hebst in dijn woirt bewaer my in het leven mijn lippen sijn tot dijnen lof bereyt want du salst my verleenen seer genadig heer in dijn woirt verstant end onderscheyt mijn tonge sal vry spreken end gestadich van dijn geloft dewijle doch dijn wet is alle weeg seer billick end rechtdadich ick bidde dy dijn