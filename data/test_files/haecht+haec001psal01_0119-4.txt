vlytich op my wachten opdat sy my vernilen met machten daerenteghen merk' ic met spoet op v ghetuyghenissen goet alle dinc sie ic ten eynd' gaende maer v ghebot blijft eewich staende hoe heb ic v wet soo lief end' weyrt zeere daghlijcx sprek' ic daeraf vroech end' laet ghy maect my met v ghebot wijser heere dan daer zijn all' mijn vianden quaet want het is mijnen schat t'allen tijden ic ben gheleerder ic moet t'belijden dan mijne leeraers want ghewis dijne wet mijne reden is ic ben verstandigher dan d'oude want ic heere dijn beuel houde van alle boose weghen ic afkeere gheheel ernstelijken mijnen voet dat ic houde dijn woort end' leere ic en wijck' niet van v rechten goet want ghy leert my heer' tot alle stonde v woort is soeter in mijnen monde dan honich oft honichgraet v woort maect my cloeck dies ic haet' van ganscher herten onuerzweghen alle valsche ganghen end' weghen v woort is mijnen voeten een lanteerne end' op mijnen wech een licht bereyt ic zweer' ende wille het ooc houden geerne als dat ic uwer gherechticheyt de rechten wille vast houden vroedich ic ben verne'ert end' gemaect ootmoedich heer' na v woort verquict my nu laet doch o godt behaghen v mijns monts willighen offer reyne leert my v rechten groot end' cleyne ic drage heer' mijn siel' in mijnen handen v wet ic niet wt t'gedacht en stel de boose legghen my stricken ter schanden maer ic en dool' niet van v beuel v wetten zijn eewelijc mijn erue de selue niet gheren ic en derue want mijns herten ghenoecht' zijn sy heer' ic neyghe mijn herte vry om na uwe rechten verheuen altoos end' eewelijc te leuen de fladdergheesten ic van herten hate ic hebb' lief v wet soot wel behoort ghy zijt mijn bescherminge schilt end' bate ic hope ghestadichlijc op v woort ghy boosachtighe wijct van my spoedich godts ghebodt wil ic houden vrymoedich behout my door v woort voortaen dat ic leef' end' vast blijue staen en laet my niet worden te schanden ouer mijn hoep' in onuerstanden sterct my dat ic genees' in corten daghen soo wil ick aen v rechten end' wet hebben altijt mijnen lust end' behaghen die v rechten feylen ghy verplet want hun bedrighen is enkel leughen ghy worpt op d'aerd' wech na vermeughen ghelijck schuymsel de boose snel v woort beminn' ic daerom wel ic vrees' voor v dat ic beef' zeere end' ontsett' my voor v wet heere ic houd' ouer het recht ende wil blijuen vast byde gherechticheyt ghestelt en gheeft my niet ouer dien die bedrijuen willen aen my cracht ende ghewelt helpt uwen knecht troost hem dat t'oneere my de stoute gheen cracht en doen meere mijn oogh' na v heyl wacht end' beyt na t'woort uwer gherechticheyt doet met v knecht na v ghenade leert my v rechten vroech end' spade ick ben v knecht leert my o godt vol trouwen dat ic v