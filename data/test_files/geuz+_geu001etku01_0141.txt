och paus heylighe vader groot van weerden wilt doch een clacht van my u knecht aenveerden hoe ick nu wordt verjaecht aen elcken kant en verliese steden dorpen en lant condt ghy my gheenen goeden raet toeschrijven soo sullen my dees ketters heel verdrijven brabant sal ick moeten verlaten rasch soo valt uwen gheschoren hoop in d'asch coninck philips die my hier heeft ghesonden vergheet my nu dat doet my thert doorwonden uut spangien en coemt silver noch gout meer dat ick int landt oyt quam my wel rout seer wil philips my geen spaensche ducaten senden soo sal mijn rijck seer haest in brabant enden tis al gelt gelt datmen hier seyt of hoort dus helpt my nu en brengt toch gelt aen boort coemter gheen gelt so moet ick met schant wijcken dan coemt orangie hier in brabant strijcken en neemt my af mechelen loven en lier antwerpen coemt dan oock in groot dangier coemt my o heylighe vader doch te baten oft ick sal vlaendren oock moeten verlaten en ruymen van hier bespot en begheckt want mijn comptoir is nu qualick ghespeckt die boose ketters hebben my bedroghen tgraefschap van zutphen dat is my ontoghen de stadt van deventer haest onwinbaer creghen sy oock de duyvel speelt met haer met een armade van schepen seer machtich trocken sy na groeningherlandt seer crachtich en liepen af mijn schantsen cleyn en groot groeninghen selfs was oock in grooten noot gheeft my doch raedt en hulp vol argelisten dat ick weerstaen mach al dees calvinisten coemt my te hulp o paus heylighe man en slaet de ketters tsamen inden ban ghy zijt mijn god die my wel can bevrijden dus helpt my nu doch uut dit sware lijden seyndt alle gheesten tmijnder hulpe fijn ja al de duyvels die in roomen zijn ick moet nu ruymen deur ghebreck van schijven graef mauritz coemt oock voor nieumegen drijven en brengt met hem crijchsvolck en stucken blanck de stadt moet rasen int cort oft int lanck coemt hy dan oock geertruydenberch bespringen daer en sal ick gheen liedeken van singhen ick betaelde de berghvercoopers net verlies ickt weer daer speelt de duyvel met doen ick geertuydenbergh in had ghecreghen speelden my geus weder een pert te deghen sy brachten tot breeda den turf aen tvyer als ickt ghedenck t'herte dat breeckt my schier s'hertoghenbosch was eens by na gaen strijcken daer quam een duytschen graef in met practijcken sy mochten noch wel varen als breeda verlies ick tbosch dat gaet my veel te na hier meed adieu o coninck philips vercoren doet my bystant oft tlandt gaet heel verloren sendt gelt met hoopen gelt gelt is de leus brengt gelt gelt gelt of ick moet worden geus prince och princelicken paus verhoort mijn klaghen wilt al dees luyters door het vaeghvyer jaghen die my dit vlas hebben gheroekent straff met eeren en sal ickt niet spinnen aff fecit cornelis van niervaert canonnier