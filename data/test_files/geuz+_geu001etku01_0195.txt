o soldaten van guylick ghetrouwe hoe lustigh hebt ghy u gheweert hoe vromelyck hebt ghy u ghehouwen teghen uwen vyandt vermeert in desen harden winter kout daer ghy waert soo seer benout door't ghebreck van victalie en hout het was tot uwer schaden dat het stercke huys te reetz zoo schandelyck verraden zoo elck een wel weet door capiteyn dietvoort snoo bedocht diet in 'svyandts handen brocht en daer waert ghy door verkocht spinola met al zijn heeren en hadde u niet ghedeert hadde ghy sonder failieren ghenoech gheweest ghevictailleert voor soo veel duysent mannen koen in dit kout winters saysoen elck hadde van als van doen daer en was niet veel voor handen doen den vyandt haer heeft berent zeer weynich houts om te branden haer victalie nam oock een ent door den regen quaet onweer waren zy verlegen seer en kregen geen victalie meer eylacen die arme soldaten in haer huysen en op die wacht oft in cortegaerde saten halfdoot van koude versmacht doen de winter fel aen quam saten sonder vier en vlam dat maeckten veel haer leden stram noch hebben sy met haer allen als krijgslieden kloeck vermeert zeer dickwils uyt ghevallen op den vyandt gheschermutseert waren lustich wel ghemoet om te waghen goet en bloedt voor den prince en 't vaderlandt goet dit heeft graeff hendrick verdroten dat sy worden soo dick verrast eenen raet hebben sy besloten om haer te besluyten vast doen heeft den vyandt loos bedocht haer met schansen soo bevrocht dat daer niemant uyt noch in en mocht doen schoten zy alle daghen seer lustich vant casteel en vande stadt by vlaghen in des vyandts leger heel toondet haer kloeck int ghesan lieten haer niet blijcken an dat den noot soo ginck aende man zy hoopten noch sonder letten dus wilden zy weere bien datmen haer sou ontsetten dat onmoghelyck was te gheschien dat soo verre vande kant ghelegen was in 's vijandt landt daer en was gheen ontset voor handt haer victalie ginck ten eynde want daer was van als ghebreck men konde daer niet in seynden kaes noch broodt boter en speck oock was daer niet te branden mee hout noch turf noch kolen ree denckt wat armoet dat volck daer lee als spinola hadde vernomen dat sy waren in sulcken noot soo is hy ras ghekomen en hare goede beloften boot soo zy begeerden int saysoen met hem te parlementeren koen wilde haer goede conditie doen hier op deden sy ghewaghen dat zy wilden na haer begheer eerst schryven na den haghen om te verwachten van haren heer wat zy kryghen voor antwoort daer op souden sy dan kort doen besluyten soo dat behoort dat doetmen haer consenteren dat zy schrijven souden koen in den haghe aende heeren wat zy hier in souden doen dies souden twee capiteynen saen uut de stadt int leger gaen tot de brieven weer quamen aen januarij xxij daghen was het accoort besluyt dat zy dan sonder vertraghen daer souden trecken uyt den derden februarij bet soo zy dan kregen geen ontset souden zy overgeven net gheen ontset was daer voor handen en zy bleven onghetroost soo diep in 's vyandts landen men haer niet ontsetten kon dus hebben zy op dat ackoort voort ghehandelt na haer woort als vrome soldaten toebehoort den derden februarij sonder gecken maeckten sy het ackoort gheheel doen sachmen ons volck uyttrecken uut de stadt en van 't casteel met vliegende vaendels in haer handt met barnende lonten abondant de trommelen sloegen aen elcken kant men dede haer convoyeren drie hondert waghens na haer begheer soo sachmen haer marcheren met haer vaendels en volle gheweer ontrent drie duysent mannen fijn waren zy op dat termijn die daer uyt ghetoghen zijn daer waren veel soldaten deur de koude soo seer belaen die soo bevrosen saten dat zy niet en konde gaen die soo menighen kouden nacht hadden ghestaen al op de wacht dat haer beenen waren versmacht ten was niet om te dueren in te houden al sulcken pleck daermen niet kan in vueren en van alles groot ghebreck dus hebben sy de stadt playsant gegeven in des vyandts handt deur ghebreck van victalie en brandt oorlof vrienden verkooren hier mede tot een besluyt al is guylick verlooren het is noch al een kleyne buyt maer laet ons bidden dach en nacht dat des vyants groote kracht deur gods handt wort te niet ghebracht