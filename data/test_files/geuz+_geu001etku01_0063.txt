hoort mannen ende vrouwen jonck oudt arm ende rijck wilt op den heere betrouwen zijn woort is autentijck hierom so neemt van hem gheen wijck sijn wonder mocht men aenschouwen voor alckmaer clarelijck de stadt die was beleghen tis elk man openbaer maer godt door synen seghen die namse in zijn bewaer alsoot daer is ghebleken claer al door zijn grooten reghen ende vloet so vroech int jaer sy meynden de stadt te vernieten als sy daer quamen ontrent met stormen ende schieten te bringhen in torment maer godt die alle herten kent begon dit te verdrieten heeft de vyanden afghewent sy meynden de zee te verwerven te bringhen in haer ghewelt noorthollant te verderven daer waren sy op gestelt sy hadden de geusen so gheern ghequelt van hongher te doen sterven te versmachten tsy u vertelt sy ginghen malcander toeschrijven de zee die waer ons nut de geus can niet bedrijven houten pompen is zijn gheschut haer volck is weynich haer macht is rut wy sullense haest ontlijven maer haer meyning die is misluct sy quamen door de wraken op zuyderzee met voorspoet hoochmoedich dat sy spraken ons saken die staen seer goet doe quamen haer sulcke pompen te moet die gingen haer dapperlick raken ten smaecten haer gants niet soet papouwen liet ghy u mompen of bruycte ghy een quaet advijs dat ghy van houten pompen liet nemen so schoonen prijs een schip ghelijck een paradijs u spotten ende schompen maecten u die pompen wel wijs waer is u inquisicy u aldermeeste betrou ghemaeckt op die condicy die geusen te bringhen in rou waer is die grave van bossu u heer groot van officy sitt te hoorn inde kou sijn sy niet vroom van daden die ghy noemt lutriaen sy doen u beter ghenaden als ghy rotterdam hebt ghedaen zutphen en naerden hoort mijn vermaen oock haerlem swaer beladen meyneedich ende valsch verraen oorlof ghy christen nacy weest vroom in woorden en daet de spaengiaert is eylacy meyneedich en obstinaet dus wilt niet volghen haren raet maer bidt den heer om gracy dat hy ons beschermt voor tquaet