wat seytmen nu van duckdalve sijn boter ghelt vier en halve is dat niet veel te dier door den prins van oraengien o prince van oraengien ducdalf sal moeten na spaengien hoe sal hy comen van hier moet hy na spaengien conste hy comen van hier wat seytmen van die spechten het zijn duckdalvens knechten ruydich rappich en zeer tegen donnoosel en slechten willen sy sterck gaen vechten schoorsteenveghers sonder leer met haer fluweelen broecken gaen sy de meyskens soecken maer wat daer onder schuylt dat zijn pockighe doecken om tgasthuys te vercloecken want binnen zijn sy vervuylt in spaengien en zijnt maer fielen daer loopen sy met kackhielen al zijnse hier groot gheacht vol luysen ist dat sy crielen tzijn moordenaers der sielen ghespuys omte vullen die gracht vijchcorven connen sy breyen ranckskens connen sy leyen wijngaert snijden onder deerd dan lotert haer de keye en sy gaen haer vermeyen spaceren op een peert sy willen om ons gheloove dees landen heel berooven als duckdalve haer doet verstaen maer godt al van hier boven diemen altijt moet loven die salse noch verslaen gy oude grijs duckdalve hebdy nu niet meer salve of zijt ghy ghenoech ghesmeert ghy zijt ten heelen noch ten halven u koe wil niet meer calven twelck uwen paus seer deert en ghy duckdalven sone die boosheyt zijn ghewoone om dat ghy hebt vermoort so menighen persoone daerom godt uut den throone op u is seer ghestoort o prince van orangien edel vorst uut almaengien maect ons dees tyrannen quyt sy doen ons groote calaengien jaechtse weder na spaengien so crijghen wy goeden tijt