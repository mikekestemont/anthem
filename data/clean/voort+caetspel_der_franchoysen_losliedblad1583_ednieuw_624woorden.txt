noble franchoos subtijl courtoos wat hoor' ick van u spreken dacht ghy een roos' over een poos op uwen hoedt te steken die de reyn maecht t'handtwerpen draecht men candt niet wel ghelooven brabon die waecht t'llijff onvertzaecht hy laetse niet berooven ghy swoert den eedt int hertochs cleedt dees reyn maecht voor te stane met t'sweyrdt bereedt te wreken d'leedt hoe ruymt ghy nu de bane coemt weer met vreucht end'u doch veucht by ons neerlandts noblesse in dien ghy meucht bethoont ons deucht roept niet vive la messe sonder helmet u volck seer net' reedt twee end' twee te peyrde elck had' t'racket om kaetsen met maer gheensins met den sweyrde en sochten sy den vyandt tfy maer wel antwerpen schoone te rooven vry dit claghen wy ws vaders fransche croone ons lose was spant ketens ras want doe sy ons bendeerden t'gaff qualick pas wy mercktent t'cas partuer wy sustineerden de clock had' een t'volck sat ghemeen aen tafel met den fruyte maer doent verscheen recht voor den tween ginck t'spel ten dryen uyte ghelt pant noch loff uut s' hertochs hoff en sachmen haer bysetten maer ballen groff fijn cruydt als stoff daer moesten wy op letten de kaetsen sterck werden int perck gheteeckent met lichamen elck een had' werck t'was leeck oft clerck al die te spele quamen een caetse lanck hadden sy franck in t'kipdorp aen de mueren den hinckaert manck met cleynen danck deed' daer de ballekens rueren sy waren loot t'welck ons verdroot wy stonden int spel binnen dies elck den poot om spelen boot de kaets' sachmen ons winnen menigen bal sonder ghetal sachmen int spel daer blijcken den fransman mal dachte voor al de cans' terstondt te strijcken hy had' t'voorspel t'quam hem niet wel wy wachten t'loos opgheuen wy sloegen snel de ballen fel de kaets is ons ghebleven dit speet hun seer want met cleyn eer gaven sy t'spel verloren speelt met u heer met ons niet meer oft ghy wordt bat gheschoren de ballen fraey moesten sy draey ons ruyterlick betalen wy quamen spaey maer onse schaey conden wy wel inhalen t'docht ons seer slecht want so men secht woudt ghy ons gelt opgrijpen deur sulck onrecht coemt groot ghevecht ghy mocht ons niet vernijpen die spelen moet denckt dat hy doet sijn best met beyden handen beschermt zijn bloet end' oock zijn goet hier in zijn vaderlanden monsieurmonsieur was u teneur end' woudt ons maecht schoffieren u leli'fleur gaff quaden geur ghy condtse niet bat cieren dan so sy sit met rooskens wit can sy haer selfs pareren verstondy dit ghy soudt verhit haer niet schandalizeren ville gaigne met groot onvre riept ghy voor haren oogen oftmen sulcx de in uwe ste parijs soudts niet ghedoogen maer sou vileyn groot ende cleyn berooven van haer leven maer dees maecht reyn en heeft certeyn aen u sulcx niet bedreven wy hebben claer seer na een jaer onder ulie niet vonden crijchslie loffbaer maer wel is waer u coussens onghebonden het was een leus voor onsen neus het werdt noch lang' onthouwen ghelijck de geus een schotel preus voortijdts droech op der mouwen fransmans vijfthienhondert fraey lien met oock haer gentilhommen die moesten vlien end' weyre bien maer zijn ter doot ghecommen want t'kaetsen stijff golt lijff om lijff tachtentich borgers vielen door dit bedrijff sy kindt end' wijff in eer' end' vrijdom hielen prince princes oirloff expres aen u borgers al t' samen want gelt end' tes behouwen es oock den prins' hooch van namen diet kaetsen sach om t' groot ghelach maer niet om spijs' voor raven op t' honis dach dit spel geschach end' zijn eerlick begraven 