christelicke broeders hier beneven soeckt nu u salicheyt met vlijt wilt na des heeren woort nu leven soo meucht ghy eewich zijn verblijt want de tyrannen zijn verbeten die ons vervolch deden aen dafgoden beelden zijn om ghesmeten dat heeft die vivelegeus ghedaen papen en monicken moeten nu loopen alsoot nu blijct int openbaer die haer verdiensten pleghen te vercoopen voor haer en quam noyt droever maer gods volck pleghen sy te vernielen en deen haer in speloncken gaen nu loopen sy selfs met kackhielen dat heeft die vivelegeus ghedaen metten en vesperen wilt hier op ghissen die zijn nu heel ter neder ghevelt completen vigilien ende missen daer sy af ontfinghen vele ghelt twert haer nu te rechte vergouwen sevenvout na davids vermaen men gheeft nu oock gheen ghelt van trouwen dat heeft die vivelegeus ghedaen o lieve ghecapte ende gheschoren hoe ist met u nu dus verkeert datmen u hier niet meer en wil hooren hoe wel ghy zijn ghesalft ghesmeert men plach u goeden dach te bieden op de merckt int openbaer plaen nu moet ghy uut u vette keuckens vlieden dat heeft die vivelegeus ghedaen u leering en is niet gods woort puere die ghy dus lang hebt voortghestelt daerom wortse nu na de schriftuere uutgheroeyt al met ghewelt het volck en wil niet meer aenbeden jan melis in die halve maen hy is certeyn met voeten ghetreden dat heeft die vivelegeus ghedaen princelicke papen papisten alle gader ick rade u na mijn beste verstant loopt en bidt tot den paus u vader dat hy de geusen int nederlandt inden ban wil doen op alle dese plecken oft sy sullen u noch stellen op raen het volck dat acht u nu voor ghecken dat heeft die vivelegeus ghedaen