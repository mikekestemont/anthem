t'onderscheene voor die zoo verzott ende verblendt sijn in desen dat si oyt schoonheyt bouen al loofden en presen zoo zal ic by exemplen vele ende niet al betooghen haer onrecht willet met andacht lesen van eua ons eerste moeder ic beghinnen zal die door de schoonheit der vrucht ons bragt in den val ende zoo quetste ons nature buyten ende binnen dat wi tguent dat leelic is voor tschoonste beminnen twas een quade schoonheit die dina scheen vercieren voor die van sichem want si haer bragt in doleuren en beter hulde ooc thamar in alle manieren mismaect en leelic gheweest hadt moghen ghebeuren voor amon haer broeder die daer by cam in treuren de schoonheit van bersabe was ooc venijn quaed voor dauid den welcken mids dien cam in d'erreuren van ouerspel ende noch een zoo erghen daet maer salomon alle dese te bouen gaet die god voor de wijste ter weerlt declareerde nochtans deur de schoonheit van tvrauwelic ghelaet zoo betoouert werd dat hy god abandonneerde en vremde afgoden anbadt oft hoogh estimeerde zulc zijn de vruchten van scoonheit dier wild vp letten tis quaed by den ter' wandelen zonder besmetten d'eydensch' exemplen en zijn niet om vertellen maer een of twee zal vuldoen voor alle te male te weten die van troeyen med al haer ghezellen die deur de schoonheit van helena principale vvaeren om den hals brocht tot menicht' in ghetale en candalus conijnc der lidianen mede vverd om de schoonheit zijns wijfs int generale van zijn leuen ende land berooft d'welc hem dede cyenus oft ligis welcke cam in zijn stede en nam de schoon vrauwe med de reste daer by ooc neffens dat schoonheyt tot alle quaede zede ander meinschen veroorzaect en verwect is zy noch schadelic voor diese heeft want zulc is niet vry van ellende zotternie en veel ander zonden men kend den boom an zijn vruchten tot allen stonden d'hooghverdicheit is schoonheits eerste kind geboren dies moghen wy de fable van narcissus bedijncken die zulc behaeghen nam in zijn schoonheit vercoren vvelck' hi zagh als in een spiegel int waeter blijncken dat hy hem zeluen daer in dede verdrijncken ghelijc menighe haer seluen gheheelicken vergheten mids tbehagen in haer schoonheit die ter stond zijncken in verwaentheit opgheblasenheit en vermeten versmaetheit van een ander is bi zulc gheseten soo is schamperheit en die volghd vp den steert ouerdaed in cleeren ooc in drijncken en eten oncuuscheit en can van hemlien niet zijn gheweerd bysonder van schoon vrauwen die elcken begheert vvant zoo ic med d'aude zeghwoord te rechte beslute qualic can men bewaeren daer elck is vp uute maer d'helighe leelicheit leest al d'historien vvat quaed of grief vint ghi dat wt haer is ghecommen van haer duechd'licke vruchten zijn veel memorien al en waert maer dit derf ic wel van haer berommen dat zi verselschapt is med die blomme der blommen d'oodmoedicheit zi is ooc zuuere bekend bevrijdt van zoo veel zonden en hoe saude ic nommen al haer gheriefsaemheit en