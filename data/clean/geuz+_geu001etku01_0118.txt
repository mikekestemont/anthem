georgen van laleyn ben ick ghenaemt om de spaengiaerts te doen wederstant so wil ick waghen goet lijf en leven ter tijt ick die tyranny heb verdreven ernstelijck is alle mijn opset voor mijn vaderlants previlegy en wet wil ick vromelick tot den doot gaen strijden de coninck naest god eeren t'allen tijden ondersaten wilt my ghetrouwe zijn u capiteyn sal als een goet herder fijn weyden zijn schapen in lieflijcke weghen niet scheerende ghelijck u harders pleghen ryckdom noch alle dit aertsche schat en soecke niet ick verganghene vat gelt en goet zal my nemmer ghebreken soo ick in die gherechticheyt blijve steken ghy adel des lants zijt hier toe oock bedacht dat ghy wederstaet met gantscher macht die tyrannighe boose spaengiaerden die man wijf noch kint en spaerden een werck laet ons volbringhen altijt tot godes eer en des conincx proffijt het lant in peys en vrede te bringhen twelck god de heer ons wil ghehinghen prince niet vermoghen wy buyten gods macht laet ons slechts nu aencleven eendracht ick hope dat vrieslant sal bedancken haer capiteyn als d'instrument der crancken