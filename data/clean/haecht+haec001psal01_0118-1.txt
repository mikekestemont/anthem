dancket ende loeft den heere want hy is zeer vriendelijc wilt hem geuen prijs end' eere sijn goetheyt duert eewelijc nv zegg' is'rel met vlijt sijn goetheyt duert altijt het huys aarons aendachtich te segghen sy bereyt in alder eewicheyt duert de goetheyt godts almachtich de gheen' die den heer' weldadich vreesen wt huns herten gront dat sy nu segghen ghestadich sijn goetheyt duert t'alder stont in anxt riep ic god aen hy verhoorde my saen end' troostede my na wenschen god de heer' is met my van vrees ben ic dies vry wat connen my doen de menschen de heer' is met my in trouwen my te helpen vroech end' laet ick wil mijnen lust aenschouwen aen all' mijn vianden quaet t'is goet op god lofbaer te betrouwen voorwaer ende niet op menschen teere op god den heer' ist goet te setten zijn ghemoet ende niet op prins oft heere de heydenen my omringhen maer ic wils' in stucken slaen end' in s'heeren naem ombringhen sy comen my fellijc aen ouer al op dit pas end' omringhen my ras maer ic wils' in godts naem alle verslaen minst' ende meest door zijn cracht onbevreest hun brenghen geheel ten valle s'omringhen my t'elken keere als bien sy dempen als vier my inde doornen gansch zeere maer ic wil met herten fier hun slaen in stucken snel ende verdoense fel men stoot my hert dat ic soude vallen geheel daer ne'er maer god daer tegen we'er die helpt my soo ic oyt woude godt is mijn psalm end' mijn machte daertoe ooc mijn salicheyt men singt met vreucht dach end' nachte van d'ouerwinningh' planteyt vry inder hutten goet der rechtveyrdigen vroet blijdelijc met groot behaghen s'heeren rechtehant stout d'ouerwinning' behout crachtelijc sonder vertraghen godts rechtehant is verheuen hy houdt d'ouerwinningh' al ic sal voorwaer blijuen leuen gheensins ic steruen en sal maer sal tot alder stondt gods wercken maken rondt godt castijt my wel dicweruen maer in geenderley noot en geeft hy my ter doot noch en laet my niet verderuen opent my de poorten wijde de deur' der gherechticheyt op dat van my t'allen tijde godt daerin werd' danc gheseyt dat is gods poort voorwaer de vrome sullen daer inne gaen alletesamen o heer' ic danke dy dat ghy ootmoedicht my end' helpt na het betamen de steen verworpen verachtich vande bouliden door smaet is tot eenen hoecsteen crachtich gheworden o groote daet dat is van got geschiet end' is diet wel aensiet een wonder voor onsen ooghen t'is de dach di godt maect laet daer in onuersaect ons tot vreucht end' blijschap pooghen o heere helpt van t'verdrucken wilt ghenadich ons bystaen och godt laet het wel ghelucken gheloeft sy die daer voortaen comt heerlijc end' lofsaem in gods des heeren naem wy seghenen v met eeren end' met dees' salicheyt die v nv is bereyt ghy die zijt van t'huys des heeren de heer' is godt goedertiren die ons all' verlicht voorwaer wilt met meyen t'feest verciren tot