nu looft den heer al t'same zijnen heylighen name prijst oock nae den betame eeuwich voor alle saken wijt en breet gaet de fame van zijn goetheyt bequame niemant hem dan en schame zijnen roem groot te maken want hy is den crijchsman die voor ons strijden can also wy mercken dan dat hy recht voren an dus wilt den lof verclaren vanden heer der heyrscharen ghy zijn trouwe dienaren want hy wil zijn onsen beschermheer fijn den vyant na d'usance die quam met zweert en lance voor bommel fray ten dance maer t'spel ginck hem bedroeven hy en sach daer gheen kanse daerom maeckten een schance en stelde zijn finance tot den winter te toeven om also over d'ijs te comen seer propijs maer god den heere wijs sy eeuwich lof en prijs ginck hem den wech toepalen met veel sneeus sonder falen muyten ginghen die walen in sint andries elck zijn betalingh hies als het vriesen cesseerden en dat sneeuwen mineerden seer haestelick marcheerden onsen vorst van nassouwen de schansse hy sommeerden die hollandt perturbeerden maer sy lien persisteerden het fort seer wel te houwen doch ten duerden niet lanck al haer voornemen stranck want den noot haer bedwanck dat sy teghens haer danck zochten om t'appoincteren d'welckmen ginck accorderen doen sachmen triumpheren het landt ydoon om de victory schoon daer nae zijn excellenty in aller diligenty door des landts assistenty vergaerden duyst schepen niemant wist zijn intenty waer toe al dees inventy bereyt wert imprudenty oft het wert niet begrepen maer juny twintich een zeylden sy groot en cleen nae philippyn soo 't scheen daer sy alle ghemeen door vlaend'ren zijn ghetoghen stont voor des vyants ooghen brugghe moest oock ghedooghen voor by de stadt te nemen haren padt oudenborch stont eerst ane want dat lach op de bane om na nieupoort te gane daer ons volck wilde wesen albertus schans voortane conde niet wederstane ons ghewelt soo ick wane maer gavent op tot desen doen trock het legher voort na de stadt van nieupoort zijn excellenty hoort aenboot hen goet accoort doch soo zijt niet op gaven soud' hyse haest om graven aen weer zijts vande haven zijn gheschut koen soud' de poorten op doen albertus met zijn papen heeft hier niet op gheslapen maer al zijn spaensche knapen van wijt en zijts ontboden om ons volck te betrapen stelden sy hen in wapen het was doen al claer schapen t'quam hem al toeghevloden ja tot van by maestricht wert het volck opghelicht nacht en dach onghezwicht marceerden sy seer dicht te peerd' en oock te waghen wert het voetvolck gedraghen soo datse in vier daghen meest al haer macht hebben by een ghebracht oudenborgh quam in handen weder van ons vyanden want sijt vooreerst aenranden met haren gantschen legher accoort voor den vailjanden wert ghemaeckt met verstanden maer braken t'harer schanden daer bleef menich stout vegher twee schanssen daer ontrent werden oock aengherent en hebben daer gheschent boven t'appoinctement al ons vrome soldaten wreedelijck boven maten maer 'sanderendaechs saten sy vol van schrick meest inden selven strick onsen prince cloeckmoedich die creech die wete spoedich dat den vyandt verwoedich met zijn macht quam aensetten hy sant hen teghen vroedich twee regimenten goedich om des vyandt seer bloedich voornemen te beletten maer werden inde vlucht gheslaghen met gherucht daer bleeffer int ghesucht ten is voorwaer gheen clucht veel cloecke capiteynen vochten daer als romeynen om alsoo te vercleynen s'vyandts macht groot maer bleven meest al doot den vyandt vol van glory vervolchde zijn victory t'lach hem inde memory dat den slach was ghewonnen melis in de cibory ten is gheen allogory danckten sy onversonnen maer godt die eeuwich leeft voor wien het aertrijck beeft en de victory gheeft die hem vast'lick aencleeft aensach al haer vermeten al is hy hooch gheseten hoe sy waren ghebeten om t'christen bloet te treden onder voet seer haest al sonder beyden ginck elck zijn volck bereyden en in slachorden leyden daer den prijs was te geven sijn excellenty seyden tot zijn volck op der heyden ick sal u niet afscheyden soo langh' als ick sal leven strijt vroom voor t'vaderlant en voor gods woort playsant met dat zweert inde hant trat hy voor aen constant t'gheschut seer dapper speelden t'welck den vyant verveelden om dat het veel volcx heelden die daer subijt doot bleven inden strijt ons volck doen manlick vielen en maeckten seer veel zielen onder de spaensche fielen door het houwen en kerven men sach den vyandt crielen die ons wilden vernielen maer toonden haest de hielen doch moesten leeren sterven menighen spaenschen helt bleef daer ligghen int velt sonder die met ghewelt gevangen wiert gestelt l'admirant de quade reste gheensins een vande beste die wert daer oock int leste teghen zijn wil gevangen int gheschil senioor badt om ghenaden maer het was al te spade hy moeste t'zijner schade leeren den eedt betrachten men sloech op niemant gade hoe cloeck hy was van dade oft oock edel van zade zy moesten al versmachten albertus vol van list wert langhen tijdt ghemist soo dat hier wert ghegist dat hy oock was ghekist want hebben daer te stonden syn courcelet ghevonden wert op dat pas ghecreghen alsoo ras meest s'vyants officieren ginghen wy daer schoffieren en dat na krijchs manieren niet soo tyrannen pleghen men sach in ons quartieren hondert acht vaendels zwieren die wy door gods bestieren vanden vyant vercreghen stont daer gheschildert in en oock kruysen niet min recht na den roomschen sin sy meenden door dees fablen victorie te cablen maer god als den notablen gheensins en greyt alsolcken ydelheyt veel vande principale heeren int generale ginghen nae plutos sale sonder eenich vertrecken laberlote den wale quam daer ooc in s'doots quale recht na zijns meesters tale met noch meer groote gecken veel spaensche heeren snoy hoefden daer geen convoy don ambrose loondroy en don sappena moy met noch meer spaensche dwergen sullen ons niet meer terghen noch oock geen moordaet vergen fresne is daer met standly den verraer al dees spaensche seignoren hadden met eedt ghezworen ons al t'samen te versmoren sonder eenich ontfermen maer god heeft zijnen thoren op hen gestort te vooren en ons zijn uytvercoren voor hen willen beschermen hierom laet ons certeyn godt loven alghemeyn dat hy dees landen cleyn voor dat ghespuys villeyn bewaert in allen percken dus laet ons recht bemercken gods wonderlijcke wercken want hy ten val brenght ons vyanden al lof prince godt almachtich lof onsen heylant crachtich eeuwighen loff eendrachtich zy u aen allen enden lof noothelper waerachtich die u volck zijt ghedachtich als ons den vyandt prachtich geheelijck wilde schenden looft hem al onghetreurt wiens goetheyt eeuwich deurt en den vyandt verscheurt soomen voor ooghen speurt hy leert tot allen tijden onsen vorst kloecklijck strijden daerom wil ick belijden godt is mijn borght die voor ons allen sorght