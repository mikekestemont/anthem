doen den spaenschen senacherib hoort tot haerlem dede so grooten moort sachmer vele in waterlandt treuren om prince en duc men groot discoort binnen alcmaer sach ghebeuren hier op nam menich papist merck en seyden twert nu verloopen werck laet inde stadt gheen geusen comen laten wijse uut houden met moede sterck soo salt ons burghers vromen als nu monsieur cabeliau dat bevont dat alckmaer soo qualicken stont wilde hy met vier vaendels daer in wesen twelck hem de burghers ontseyden goet ront en toonden vyantschap in desen norkarmen hoorende des ghewach quam voor alckmaer den sestienden dach julij met drie duysent soldaden ende heyschste de stadt op alsoo men sach belovende veel ghenaden cabeliau ruychaver inde stadt in vreese haers lijf nochtans niet mat hebben met hulp die poort op ghesleghen en teghen som haer wille al speet haer dat het princen volck in ghecreghen groote beroerte was daer ghespoort de clocke sloecher aent een boort men hoorden jammerlick suchten van papou geusen elck maecte hem voort en steldent op een vluchten bin dat wy ter poorte zijn in gherocht de spaengiaerts hadden selve de stadt ghedocht in te crijghen na haer begheerte maer hebben haest ons schutten ghebrocht teghen haer op schut gheveerte wy dreven die spaengiaerts vander hant en hebben ons voorsteden afghebrant stellende op godt ons betrouwen die stadt lach open aen elcken cant die wy flucx ghinghen op bouwen die spaengiaerts siende seer cleen bescheet om die stadt te crijghen tmocht haer zijn leet want haer aenslach conde haer niet baten veel was haer belooft maer weynich ghereet dies sy de stadt moesten verlaten als den vyant nu vertrocken was de burghers quamen weder te huys seer ras elck excuseerde hem te deghen soo dat burghers soldaten op tselve pas vrientschap met den anderen vercreghen den eenentwintichsten dach daer naer van augustus al vielt ons geusen swaer quam duc dalvens gantsche armeye en beley met ruyters en knechten daer om alckmaer de gantsche contreye den vyant op tsijne niet en sliep maer ten eersten de schans op thonne ofliep en heeft zijn aenslaghen listich begonnen oock sommighe van hen tot den onsen riep geus u stadt is ons ghewonnen doen quam steenback als een heraut seyt hy u stadt is nu benaut wiltse behouden tlijf goet overgheven maer hy wert ghehoort als een rabbaut en met clooten vande stadt ghedreven als dit den oversten heeft verstaen soo heeft hy flucx een bevel ghedaen dat burghers noch soldaten en souden uut vreese van te worden verraen met den vyant sprake houden een loose vrouwe was soo bedacht de stadt te branden op eender nacht soomen ons meende te overvallen want sy hoorde den vyant met grooter macht teghen ons schieten onder de wallen daer na dede maken don frederick menighe schans seer auctentijck dicht onder de alckmaersche mueren sy en hadden ghebreck van water noch slijck dat deed die spaengiaerts treuren die papouwen wrochten met ghewelt en hebben tgheschut voor de stadt ghestelt wel tot twintich groote sticken sy dochten de mueren haest te hebben ghevelt maer godt sachment anders beschicken den achtienden van september fris van smorghens tot den drie uren is op alckmaer gheschooten met twintich stucken seffens ghewis twee duysent ende dertich schooten haer schieten heeft ons weynich vervaert want niemant en heeft zijn leven ghespaert om wat sy afschooten weder te maken het gheleeck een myrakel tsy u verclaert dat die wallen soo weynich braken daer quamen sy in slachoorden ghereet siende als bloetghierighe leeuwen wreet ons op vier oorden bevechten te schepe ende over brugghen breet en veel leeren sachmense op rechten die stormen ghinghen seer vreeselick an nochtans en treurder kint wijf noch man maer elck sachmen hem ter weere voeghen vier ende heete pis brochten die vrouwen an so dat wijse viermael afsloeghen vanden drien tot dat het duyster was gheduerde haer stormen op tselve pas vele spiessen onstucken cloncken en men stackse ter mueren af also ras dat vele inde vesten verdroncken twee daghen daer naer verstaet tbediet maecten sy weder een nieu gheschiet diet hoorden mocht zijn verwondert met twintich stucken al hielpt haer niet schooten meer schooten dan sevenhondert om stormen met macht sachmense staen maer wat haer deerde sy en wilder niet aen godt hadde haer cloecheyt benomen watmen haer bevelhebberen sach steken en slaen aent stormen wilden sy niet comen don frederick tvolck siende so vertsaecht heeft na een ghetrou verrader ghejaecht dies norkarme vitelle hem rieden dat drie ghevanghens sal worden ghevraecht of haer een de stadt wilde gaen bespieden een fransche vendrich nampt aen subijt des werden sy drie vander doot bevrijt ende beloefden den vendrich te loonen conde hy wat uutrechten op seker tijt met twee duysent goude croonen don frederick dede hem een vermaen hiet den vendrich door dat slijck ende water gaen om datmen sou meenen hy waert ontloopen so quam hy tscheen voor ons niet belaen dicht onder die stadt ghecropen als hy quam in doversten logement ende die sake selfs heeft recht uut bekent heeftmen een spangiaert die daer was ghevanghen des francoys cleet aenghetrocken jent als een verrader op de mueren ghehanghen dit maeckte den vyant seer bedruckt siende zijn aenslach so misluckt want godt openbaerde al haer treken sijn den achten october af gheruckt van alckmaer soot is ghebleken nu bidde ick u vriende al int slot gheeft niemant deere dan alleene godt die sulck wonder heeft laten gheschieden een stadt te houden ten is gheen spot teghen ghewelt met so weynich lieden