graef maurits van nassouwe edel keyserlijck bloet godt helpt hem uyt benouwen teghen zijn vyandt verwoet in victory voorspoedich is hy seer wijt vermaert soo het blijckt overvloedich soo die cronijck verklaert als july caesar hoochmoedig was int strijden lofsaem die landen seer bevroedich te machtich was beqauem noch gaet zijn excellency hem veer te boven al in wijsheyt in sciency blijft vast int aertsche dal men mach hem wel ghelijcke by den romeynschen stam octavianus rijcke die oock heel de wereldt wan niet met strijden of vechte maer in deuchden dit vaet blijft orangie te rechte verhoocht in zijnen staet als eenen helt der helden soo david heeft ghedaen can hy mede te velden zijn party wederstaen zijn daden hooch verheven die zijn oock wel bekent in den crijchsboeck beschreven zijn faem blijft tot den ent doen gydeon was int wesen van god ghesonden saen dat hy niet soude vresen teghen midian te slaen soo neemt die van nassouwe tswaert des gheests inde hant en helpt soo uyt benouwe gods kerck int nederlandt een voesterheer wilt mercken is hy in noot ghetrou gods ghemeente te verstercken blijft die prins de nassou godt sal hem niet verlate in benoutheyt noch pijn sijn ghesalfde te bate komt hy op dit termijn god wil al die raetslaghen edel maurits seer koen die listen ende laghen van dese landen doen dat is doch al mijn wenschen dat die heere eerbaer wil helpen ons arme menschen tot vrede allegaer de prins eer ick beseven graef maurits seer valliant die oock zijn lijf en leven waecht voor het vader lant en voor de leer bequame die zijn vader gheeert ghehandthaeft heeft te same ende noch mainteneert