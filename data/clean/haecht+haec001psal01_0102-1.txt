heere wilt v ontfarmen ouer t'suchten en t'karmen t'welc ic tot v doe nv hoort mijn ghebet aendachtich end' laet mijn roepen clachtich snellijc comen tot v van my wilt niet afwenden v aensicht in ellenden neycht v ooren tot my als ic v aenroep' heere verhoort my spoeyt v zeere haestelijc staet my by want vergaen zijn mijn daghen ghelijc rooc door mijn claghen ic ben heel sonder macht verbrant zijn mijn ghebeenten haer crachten tot vercleenten ghelijc vier zijn ghebracht mijn hert' dat is versleghen dor als t'gras opde weghen ick vergheet t'eten broot mijn ghebeent' is veruanghen het blijft aen mijn vleesch hanghen van all' mijn suchten groot ghelijc inde woestijne een roerdomp ic verschijne ic ben ooc rechtevoort als een steenwl van seden de welke woont in steden verwoest ende verstoort ick ben eensaem end' wake als een musch' opden dake daegh'lijcx versmaden vry o heer' my mijn vianden die mijns spotten tot schanden die sweren ooc by my want ic vermengh' met weenen mijnen dranc end' met eenen eet ick asschen als broot voor v dreyghen end' toren ghy verhieft my te voren te grond' ghy my nv stoot mijn daghen zijn daerhenen end' als een schaep verdwenen ic verdorr' ghelijc gras maer ghy heer' blijft verheuen eewelijc sonder sneuen v ghedacht'niss' oyt was heer' wilt v doch opmaken v ontfermen end' waken ouer sion t'is tijt d'vre die is voorhanden dat ghijse helpt wt schanden end' hun ghenadich zijt want v knechten wel wouden datmen de stadt opbouden elc van hun gheerne saegh' dat haren calc end' steenen bereyt werden met eenen toeghericht alle daegh' dat de heyd'nen bequame all' vreesen uwen name end' de coninghen heer' v eer' op d'aerd' hier neder dat godt bout sion weder end' verschijnt in zijn eer' hy keert hem t'en ghebede door zijn barmhertichede der verlatenen bloot gheensins door onghenaden en sal hy ooc versmaden hun ghebet inden noot dat dit werde gheschreuen op t'gheslacht t'welc noch leuen ende nacomen sal end' t'volc dat godt van bouen noch scheppen sal sal louen desen heer' ouer al want hy gheheel vol trouwen neemt ghenadich aenschouwen van zijnen hooghen troon van sijn heylighe stede godt siet op aerden mede ne'er vanden hemel schoon dat hy vande gheuanghen aenmercke het verlanghen end' hoor' hun suchten groot end' maek' los wt de banden wt der vyanden handen de kinderen der doot op dat sy s'heeren name prediken heel bequame t'sion end' dinen hem ooc zijn eere verbreyden end' zijnen lof wtspreyden binnen ierusalem wanneer de volcken spoedich comen sullen vrijmoedich te samen euen seer end' dat de conincrijken ooc comen vanghelijken om te dinen dijnen heer' hy vernedert te deghe mijn crachten opden weghe mijn daghen vercort hy ic seggh' tot godt met claghen inde helft mijnder daghen en neemt doch niet wech my eewich duren v iaren ghy hebt sonder beswaren voortijts d'aerd' ghefondeert de hemelen warachtich sijn t'werc ws handen crachtich die ghy noch al regeert sy sullen niet