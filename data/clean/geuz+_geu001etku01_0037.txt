waer blijft ghy nu ghy boos gheslacht ghy die uwen godt hebt veracht en christum gants ghemist weet dat ghy nu ter werelt verwacht tfy fy u pardonnist al om u schandelicken sin hebt ghy weder ghedroncken in dat ghy hebt uutghewist so neemt dan dit voor u ghewin tfy etc met twee roo wanghen moet ghy gaen voor alle menschen beschaemt staen want so seyt elck papist u gheloof ghy verloochent saen tfy etc een geus die acht met reden waer een pardonist voor een verraer so is u eer verquist om mammon draechdy schanden swaer tfy etc dagelicks ghy verkeeren moet met dien die stort tonnoosel bloet daer in ghy u verfrist dit doet ghy al om taertsche goet tfy etc ghy siet daer lijden daechlicks veel en moeten hanghen by haer keel die ghy hebt aenghehist wat sult ghy hebben voor u deel tfy etc maer nu zijt ghy gheeert gheacht ghelijck daer is judas gheslacht dit loon is u verwist datmen nu singt met gantscher macht tfy etc om mammon te vercrijghen weer ghinckt ghy verwerpen al u eer u tijt hebt ghy vergist u eer is wech en tgoet veel meer tfy etc wat eer sult ghy hebben int endt als godt die prins int land eens sendt en tonweer is gheslist ende blijft voor verraders bekent tfy etc is mammon u so goeden vrient hoe coemt dat ghy den paus dan dient die moet aen sduyvels rist tgebeurt u mede eer ghijt mient tfy etc ghy meynt te beschermen u gelt maer door gods hant het selve smelt u bors wert uutghevist om tquaet middel dat ghy voorstelt tfy etc duckdalba sal u scheeren snel ghelijckmen doet der schapen vel ende vaghen u de kist end sult noch hooren dit gerel tfy etc godt ons prins sal gheven tijt om te singhen tuwen verwijt over u valsche list vive die zijn gheloof belijt maer fry een pardonist