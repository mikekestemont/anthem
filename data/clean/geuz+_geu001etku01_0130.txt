geluckich zijn de steden daer de heer wort gevreest ende ooc aengebeden ootmoedich inden gheest die met een hart verslagen oock altoos sorge dragen ja hebben een mishaghen der sonden minst en meest o heer aenhooret karmen des volcx t'antwerp' in stat wiltse doch nu ontfarmen thoont haer doch eens den schat uwer grooter ghenaden zy die nu zijn beladen wiltse met troost versaden opent haer doch den padt zy zijn seer sterck beleghen te water end te landt heer laet u eens beweghen en doetse doch bystandt want al de spaensche fielen die soecken te vernielen die welvaerdt onser sielen hier in dit nederlandt aensiet doch eens hoe machtich dat parma nu daer leydt maer teghen gods handt crachtich en heeft hy niet bereyt want alst den heer wil gheven moet hy schricken en beven jae wordt oock gantsch verdreven door godts almachticheydt hy heeft voor hem ghenomen godts woort te roeyen uut end dan in plaets te comen met antechrists gheluyt jae diensten der affgoden die god claer heeft verboden veel argher als de joden zijn sy hoort mijn beduyt men liet hem daer volbringhen de brugh wast niet een schant daer met hy nu can dwinghen antwerpen schier brabant maer godt laet sulcks gheschieden om dat wy van hem vlieden end oock gheen eer en bieden zijn heylich woort playsant wy willen ons begheven tot u o heere goet terwyl dat wy noch leven verwachten ghenade soet wy hadden ons verlaten op ruyters end soldaten doe wy noch liber saten nu straft ghy den hooghmoet prins heer en godt almachtich sietse barmhertich aen die tot u roepen klachtich wiltse ter noot bystaen t'antwerpen binnen der mueren dat zijt moghen verdueren teghen die t'allen uren strangh nae hun leven gaen