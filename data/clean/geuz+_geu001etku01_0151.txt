ghedankt zy godt die ons heeft laten spruyten vol des deugts virtuyten den meyboom exellent die hier het slot van onzen thuyn kan sluyten 'twreet houden daer buyten het welck de schaepkens schent dezen meyboom groen en trouwen die den wolf kan buyten houwen voor 'sdruks geschrey looft godt voor sulcken mey hy is verciert met schoon orangien bloemen keyserlijck te noemen eel van nassouwen bloet hy vreest noch viert sijns vyandts hoge roemen maer wel sonder schromen hem wel afbreucken doet want hij twee tyrannen krachtich derf weerstaen met godt almachtich paus conigh bey looft godt voor sulcken mey dat hij aenrecht dat gaet hem wel ghedyen schier aen alle zyen wat hy doet oft beghint des heeren knecht die blijckt hy wel int stryden om 't volck te bevryden al die vroom zijn ghesint godt die sterckt hem sonder schaden door hem werckt hy wonder daden menigher ley looft godt voor sulcken mey eer hy te veldt gaet trecken met couragie 'tsijnder avontagie schickt god dan wysen raet den kloecken heldt hy geeft oock goede gagie soldaet ruyter pagie te min wordt hy ghehaet niet bloet gierich noch hoveerdich goedertierich trou vol heerdich voor dees contrey looft godt voor sulcken mey sijns vyandts macht en hooghmoedich vermeten sal worden ghesleten oft de weerelt dreyght den grooten pracht en sal godt niet vergeten maer worden verbeten hoe wreet hy is gheneycht een kleyn hooft der batavieren hem berooft veel qua manieren met 'tswaert uyt d'schey looft godt voor sulcken mey dit is gheschiet ons prins maurits ter eeren die godt laet vermeeren in kloeckheyt des welvaert teghen't verdriet dat tot ons landt mocht keeren sulcke vroome heeren sijn daer in niet bezwaert die in liefd' haer herten branden tot welvaert van steden landen soo ick eerst sey looft godt voor sulcken mey loff eer en prijs zy oock mijn heeren staten die hem niet verlaten in trouwicheyt altijdt met raet advijs oock wat dient t'zijnder baten 'slandts goede ondersaten doen wel haren vlijt zy willich en trouwe blyven om den meyboom t'onderstyven in veldt oft wey looft godt voor sulcken mey