hoort colen die licht op den rijn u papen leert beter huys houwen met hoeren drincken sy den wijn haer is nu bier te bon ghebrouwen die bisschop heeft een vrouw gaen trouwen hy noyt u t'sijnder bruyloft al t'capittel sorcht en is in rouwen dat haer de feest veel costen sal dit bierken gist seer schoon geblomt en is int ghijl wel opgheheven ras papen met u vaetkens comt men sal der tonnen vul bier gheven de bischop heeft u lang gheschreven ghy sullet hebben goeden coop maer drinckt ghy't eer dat heeft ghedreven ghy crijght buyck pijn daer nae den loop nochtans ist goet oock hooch gehopt gheen mout en wou de brouwer sparen ghy die dus langh hebt wijn ghesopt ick weet het sal u backhuys varen dus treckt nae bon met groote scharen sijt uwen bischop onderdaen oft moet ment bringhen t'sal beswaren int voeren salt oock over gaen tbier is ghesoden wel ghestoockt met hulp van veel goey protestanten maer alsmen in de bruyloft cockt tvier sal wesen van houten santen die eens wijn dronckt van alle canten en creecht buycken ront als een ton ghy coolsche papen luy trauwanten ghy moet proeven dat bier van bon maer crijghdy crimpsel inden buyck laet doch bekijcken u uryne een groot doctor isser te luyck hy sal u gheven medecijne hy is bischop nae u doctrijne wat u miscomt ghenaeckt hem schier kan hy niet keeren uwe pijne so is t'bons bier wel crachtich bier so haest ghy dit bier crijcht int lijf so suldij achter straten rollen want alle papen drincken stijf haer penitentie is wel cnollen sy hebben liever eenen vollen dan dijdel kanne twaer te slecht mar dit bons bier sal haer niet bollen daer moet by sijn een cools gherecht twil u noch maken malcontent den smaeck doet u aenscijn verwelcken tis tijt dat ghy aen parma sent ciborien en al u kelcken hy sal u helpen want hy helpt elcken hy heeft seer gheren den ontfanck ghy vette papen laet u melcken het bier van bon wert uwen dranck haddy u dry coninghen noch die souwen die pap wel dick brocken en helpen stercken u bedroch duck dalf isser me wech ghetrocken parma sal met de rest gaen focken brenght vry by een al dat ghy meught carfuysel cappen en choor rocken ghy deed ter noyt me eenich deught men sal de bruyloft spelen wel met trommelen ende trompetten casemirus met goed opstel sal al de spijs op tafel setten ghy hebt ghebeyaert lanck ter metten beyaert ny voorts u missen vuyt men schincket u bier op u bancketten en dat ter eeere van de bruyt ghy monicken grau blau wit en swert susters nonnen ende baghijnen ras neemt den korf en gaet ter mert dees bruyloft wil seer bal verschijnen comt ghy paters van daugustijnen het bonsche bier set op den dis ghy satheroosen laet u oock vijnen maert tsmaeckt seer quaelijck op den vis des bruygoms komst wort wel verbeyt maer niet van u ghy coolsche papen hy sal u comen vry gheseyt met heeren vorsten volck van wapen hy wil u gods dracht comen vercnapen deur de graven doen den intrey hy wil aldaer sijn bruyt beslaepen maer eerst u planten eenen mey cueulsche ghevaders spoelt de kan het vremde volck wil met u drincken het bonsche bier niet spaeren dan de papen salment lustich schincken sy laten niet haer missen clincken en haten dwoort dat paulus spreeckt staet af vant quaet wilt dit bedincken den vromen gheen hulp en ontbreeckt liet elck paep sijn hoerery en trouwde een huysvrouw met eeren in vrede sou elck leven bly en oock voldoen t'gebodt des heeren de wijn en sou in gheen bier verkeeren maer tcomt duer u godtloos op stel die bischop sal u beter leeren en toonen dat ghy sijt rebel ghy gaffels en ghy magistraet en moeyt u niet met de gheschoren sy sullen ontfaen dubbel quaet dat sy ider schoncken te voren de clachte quam voor tsheeren ooren sy hebben sijn volck uut ghejaecht och waren sy nu noyt gheboren sy en werden hier noch hier nae geplaeght ghy hebt gheleeft heel sonder sorch met salentijn bischop der blinden dat hy u helpt met aremborch kondy anders gheen hulp ghevinden ghy wilt strijden teghen u vrinden die daer soecken u salicheyt gods gramschap sal se al verslinden die wederstaen sijn magisteijt o colen keijserlijcke stat hoe heeft u tpausdom dus bedroghen doen agrippina u besat doen waerdy van beter vermoghen u leering is valsch en gheloghen die ghy voor waerheyt doet verstaen dit wil u bischop niet ghedoghen en neemt daerom de wapen aen sy hebben met brabant ghegeckt dat wij mallaerts en sotten waren maer siet waer tvier nu henen treckt god wil sijn cracht daer openbaren veel crijchslie willen haer vergaren om te sien u sot missen spelen sulck hebben wy lang doen verharen doet oock also so doedy wel al is van tbier ghesonghen hier men moet anders interpreteren hier met orloff reyn prince fier den tijt salt al haest remonstreren ghy vorsten wilt niet dilayeren valt de godtloose vry aent boort de heere sal u assisteren op dat elck gae in deuchden voort 