amsterdam o radt van avontueren wildy schier omme slaen mach ons gheen hulp ghebueren so moeten wy vergaen en dit doet ghy enchuysen wy wijtent u alleen alle dees groot abuysen brengt ghy int lant gemeen enchuysen wat wilt ghy op ons kijven ghy ste van amsterdam hadt ghy ons by willen blijven eer ducks voor haerlem quam dit rooven en dit branden en waer ons niet ghebeurt die croon van dese landen hadt ghy noch ongetreurt amsterdam ick en had u niet begheven o ghy enchuysen coen maer den coninck had geschreven dat ick dat moeste doen end oock om te beschermen het heylich roomsche rijck al ist dat die landen dus verarmen sy en hebben gheen ghelijck enchuysen de coninck van hispaengien sal oock ons coninck zijn maer de prince van orangien onsen stadthouder fijn met hem so willen wy strijden het is een christen man gods woort tot desen tijden dat nemen wy met hem an amsterdam wilt ghy den prins beminnen hy can u helpen niet dus wilt u wel versinnen of u naect noch verdriet aenmerckt haerlem de stede hoe sy ghevaren is en noch wel ander mede wy zijn u veel te fris enchuysen dat ghy dees steden hebt gewonnen het coemt al anders by ghy hebt altijt begonnen met u verradery twelck u papen en cardinalen hebben seer fray gheleert maer hier naer sult ghijt betalen so verre ghy niet bekeert amsterdam hoe souden wy andersghelooven als ons voorouders deen neen al soude comen boven den alder ondersten steen al souden wy oock verliesen dats onsen stadt gheheel so sullen wy altijts kiesen tweedracht ende crackeel enchuysen amsterdam ick woudt u raden dat ghy thooft legt inden schoot en valt aen ons ghenaden so hebt ghy gheenen noot u backen en u brouwen dat is toch al ghedaen die zee sullen wy inhouwen ghy conter ons niet uut slaen amsterdam al hebdy nu ghegrepen onsen stadthouder net met een deel van onse schepen wy willen noch al bet wy dorvent noch wel waghen al waerdy noch so quaet en hopen in corte daghen te verwinnen onse schaet enchuysen coemt vry uut met uwen spinnen wy setten u in ons deer ghy sulter gheen prijs met winnen als op die haerlemmer meer ten sal u niet ghebueren al quaemdy noch so fel wy hebben binnen ons mueren so menich fray bootsghesel amsterdam godt is wonderlick in zijn wercken o ghy enchuysen spreeckt niet bout hy helpt altijt den stercken elcken seer menichfout spangiaerts ende walen die staen ons oock ter handt wy connen oock wel halen den hoochduytsman in het lant enchuysen amsterdam ghepresen laet doch sulck roemen staen ghy moet bedorven wesen ghy hebbet u selfs ghedaen om dat ghy gaet versaken uwen edel recht lantsheer en stelt al u vermaken in duckdalba den verreer amsterdam is duckdalba een verrader wy kennen hem voor goet ghy hebter noch wel quader daer ghy me te velde moet nu willen wy swijghen stille laet varen dese quest ghebruyckt al uwen wille wy sullen oock doen ons best