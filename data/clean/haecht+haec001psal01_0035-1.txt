heere wilt doch tegen mijn twisters kijuen ende teghen mijn wederstrijders strijt grijpt den schilt end' wapen wilt by my blijuen trect vorwaerts de spice t'is meer dan tijt beschut my mijn veruolghers wilt verdrijuen segt tot mijn siel' dat ghy mijn hulpe zijt sy moeten hun schamen end' beschimpt worden heer' all' de gheen' die na mijn sile staen ooc te rugghe keeren end' zijn vertorden die my quaet willen sy moeten oock saen als caf voor wint worden die my oyt porden godts enghel wilse wech stooten end' slaen duyster end' slibberich moeten hun wegen worden end' van s'heeren enghel veriaecht want sonder oorsaek' hebben sy ghesleghen hun net om mijns verderuen onuertzaecht end' mijn siel' sonder schult ic was verlegen cuylen gegrauen t'welc v heer' mishaecht hy moet worden onuersiens oueruallen ende zijn net het welc hy heeft gestelt moete hem vanghen in zijn eyghen wallen werde hy oueruallen end' ghequelt maer mijn sile verheughe haer in allen met godt dat sy vrolijc zijn hulp' vertelt all' mijn gebeente segg' wie is v heere ghelijck ghy die den ellenden verblijt ende verlost van dien die hem soo zeere te sterc is oock van zijn roouers beurijt ghy den ellendighen end' armen teere de welke ghy brenght wt sulken verwijt teghen my valsche ghetuyghen optreden die tyghen my dies ick ben schuldich niet sy doen my quaet voor alle mijn goetheden om my te brenghen in s'herten verdriet maer ick als sy cranc waren was t'onvreden in eenen sac bad ic met vasten siet ick hiel my oft vrinden end' broeders waren als die s'moeders rouw' draecht was ic onbly maer sy maken vreucht ouer mijn beswaren end' versamen hun de hinckende vry staen tegen my sonder schult met veel scharen sonder op te houden scheuren sy my sy bijten ouer my t'samen hun tanden met den genen die daer om des buycx will' huychelen end' spotten heer' merct dees' schanden hoe lang' wilt ghy toesien end' swijghen stil verlost mijn siel' wt der oproeders handen mijn eensaem van des iongen leews gheschil inder ghemeynten groot wil ic v prijsen end' onder veel volcx wil ic danken ou en laets' ouer my doch niet veriolijsen die my viant zijn heer' onbillic nou noch metten oogen smaet end' spot bewijsen die sonder saeck' my haten heer' ghetrou want sy dencken schade te doen onsachtich end' teghen de still' inden lande goet soeken sy veel valsche saken aenclachtich end' sperren wijt op hunnen mont onvroet teghen my ende spreken onbedachtich daer daer wy sient geerne t'is al voorspoet voorwaer ghy siet het en zwijgt niet o heere weest niet verr' van my ontweckt waeckt ontrent mijnen rechte helpt doch mijn saek' in eere recht my na v gherechticheyt bekent dat sy hunliden ouer my niet meere en verblijden heere mijn godt present en laetse niet segghen heel onberaden in hunder herten vol valscheden groot daer daer met goeden recht' is hy beladen dat wouden wy dat hy soud' zijn benoot