mijn godt mijn godt waerom hebt ghy vergeten end' verlaten my ic huyl' tot v end' weene maer mijn hulp' is noch cleene mijn god des daegs ic roepe siet alsdan en antwoort ghy my niet s'nachs ic ooc niet en swijghe gheenen troost ic en crijge maer ghy sijt heylich ghy di woont onder israels lof ghecroont ons voorvaders hopten op ou doen sy hopten holpt ghijs' wt rou ghy brochts' op rechten wege tot v soo ripens' ouerluyt end' sy werden verlost daer wt sy hopten op v handen end' werden niet te schanden maer ic ben een worm end' gheen mensch eenen spot na veel liden wensch voor t'volck een groot verachten die my saghen belachten my end' sperden op hunnen mont sy schudden den cop t'alder stont hy claghe sulx aenden heer' vast die help' hem wt end' breng' wt last wilt hy zijns anders achten want ghy hebt my o heer' lofsaem door v goetheyt het wt lichaem van mijn moeder ghetoghen ghy waert met groot vermoghen heer' mijn toeuerlaet op den dach doen ick aen s'moeders borsten lach wt haer lijf ben ick teere op v gheworpen heere van mijns moeders lichaem ghy zijt mijn godt end' mijnen troost altijt en weest o heer' niet verr' van my want siet den anxt die is naby hier is gheen helper meere my omsinghelen verren groot vett' ossen omringhen my bloot teghen my sy opspeyren haer keel om my te deyren ghelijc brischende leewen sel my te grijpen is hun opstel als water ick met eenen ben wtgheschut mijn beenen oock verdeylt ganschelijken sijn benaut soo is het herte mijn t'welc is in my gheworden ras van anxten als ghesmolten was o godt aensiet mijn weenen mijn crachten die sijn heel verdroocht als een potscherf t'welc niet en doocht mijn tongh' cleeft aen mijn rake ghy legt my in s'doots kake want honden hebben my omvaen de boose rotten om my staen mijn voeten end' mijn handen doorgroeuen sy ter schanden all' mijn beenen ic tellen mocht hunnen lust is aen my volbrocht sy deylen mijn cleed'ren voor haer t'lot worpens' om mijn haue daer dees' boose van verstanden maer ghy heer' weest niet verr' voorwaer mijn stercte haest v helpt my claer trect mijn siel' vanden sweyrde mijn eensaem' houdt in weyrde vanden honden end' helpt my wel wt de kaken der leewen snel vrijdt my vanden eenhoorne houdt my van sijnen toorne prediken wil ic uwen naem onder mijn broeders heel bequaem ic wil inde ghemeynte goet v roemen ende prijsen vroet heer' by v wtuercoorne roemt den heere ghy die hem vreest hem eer' alle saet iacobs meest israel voor hem schroeme want hy noyt t'sijnen roeme en heeft versmaet noch ooc veracht d'ellend' des armen sijn ghedacht noch t'aensicht hem verborghen end' doen hy riep met sorghen dat hoorde hy end' holp' hem ooc ick wil inde ghemeynte groot v prijsen mijn ghelofte meer voor alle die v vreesen seer wil ick