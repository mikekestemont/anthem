maurits van nassouwe dien vromen krijchsheer met veel staten trouwe hebben met begheer te samen gaen letten op d'uutrechtse magistraet om die te versetten die daer saten inden raet in july verheven den lesten ghewis doen hielt sonder sneven prins maurits kermis 't uutrecht in der stede mogelyck wel onghenoot maer 't verginck met vrede want niemandt en bleef daer doot smorgens hoord' men rijden ruyters met ghetier lustich met verblijden al by drie of vier graef ernst in persoone reedt selven oock heen en weer soldaten quamen schoone al nae haers princen begeer graef ernst seer kloeckmoedigh sprack als een heldt stout d'officieren goedigh vande vaendels out maer hy liet in vrede doen hertevelts compagny die d'wacht hadde mede om dat sy was vant party doen heeft hy ghegeven ordeningh seer goet krijghslieden verheven te peerd' en te voet dat zy sonder laten besetten souden vailjandt stegen ende straten teghen eenich wederstant smorgens nae dry uyren ginck orangjen treen lustich sonder truyren voorby't stadthuys heen tot dat hy ghekomen is op de neu metter spoet d'waertgelders met schromen verlooren doen haest haer moet terstondt soo ginck vragen hy nae hertevelt die sonder vertragen daer quam heel ontstelt maurits sprack seer spoedich leght t'saem u wapenen neer twelck sy deden goedich volgende 's princen begheer noch heeft hy doen seggen d'ander capiteyns vijff dat zy souden leggen het gheweer vant lijff met al haer soldaten twelcke gheschiede seer ras twas 'tbegeer der staeten generale op dat pas dit gheschiede alt'samen met goe ordening jae alsoo bequamen dat het verwondring voor d'menschen scheen te wesen o dit was soo wijs beleydt van ons prins ghepresen die sijn tijdt wel heeft verbeydt drie vaendels ghetrouwe quamen daer oock in tot hulp van nassouwe soo hem schied onmin dees zijn daer noch binnen doende mede tocht en wacht malcaer zy beminnen d'oud' soldaten hoogh geacht maurits ruyterye quam van amersfoort haestich met verblye voord' witte vroupoort en hebben gheleghen op de bilt dien gantschen dagh maer't verging ter deghen doen maeckten sy gheen ghewagh prins maurits voorzichtich stelde ordre wijs op veel saken wichtich dies behoort hem prijs veel staten ghekomen zijn tot uutrecht seer playsant gingen sonder schromen by den prince tryumphant veele hondert menschen meest van amsterdam quamen na haer wenschen na uutrecht niet lam twas een vreucht die't sagen alsoo vele schuyten bly oock soo men'ge waghen aenkomen met melody prins maurits seer waerdich hielt daghelycks raet met zijn heeren vaerdich om de magistraet dies zy die ontslagen hebben al van haren eedt kiesend' met behaghen anderen met goedt bescheedt daer na hoord' men lesen vant stadthuys seer weert de buyrkerck sou wesen voor d'ghereformeerd die daer souden leeren vryelyck den dach daer nae niemandt en mocht keeren het selve vroeg ofte spae dingsdaegs hoord'men luyden de clocke te recht van oost west en zuyden en quamen niet slecht veel menschen ghegangen om hooren godts reyne woort elck hadde verlangen godt te dancken met accoort prins maurits vol eeren graef ernst casimier veel edelen en heeren quamen oock alhier coll'nels en capiteynen luytenants en vendricks veel quamen daer ghemeyne om hooren gods woort seer eel broeders looft eendrachtich ons godt t'aller tijdt want hy helpt waerachtich de syne met vlijt hy troost die int lijden sijn en in benautheyt seer hier om t'allen tijden betrouwet op godt den heer