als ick v roep wilt my verhoren o godt die mijn gherechtheyt syt doet mijn herte cranc vreucht oorboren en wilt my oock toch niet verstoren maer verheft mijn gebet altyt o ghy wreede menschen hoe langhe sult ghy dus soecken mijn misval hoe lang' sult ghy de boosheyt stranghe de leughens der ydelheyt pranghe soecken en wenschen groot en smal weet dat godt my hier in dit leuen ouer syn volck sonder ghetal voor synen coninck heeft verheuen die mijn suchten kermen en beuen vanden hemel verhooren sal dus ghy die nv vreest al syn wercken wacht v tseghens hem te misdoen en wilt nou op v bedde bemercken syn groote cracht niet om verstercken houdt op van my te quellen coen en voorts offert reyn offerhande met vermeerder herten en moet en maeckt van v misdaden schande stellende op gode goederhande v hope en v betrouwen goet veel segghen wie sal tonser leeren oueruloedich ons toonen t' goet nae v goetheyt o heer der heeren wilt de claerheyt ws aensichts keeren op my en myne met voorspoet want ick heb meer vreuchden ontfanghen deur de schoonheyt ws aensichts claer dan sy die hier naer heur verlanghen olie en wijn met vollen ganghen hebben en een goet cooren iaer soo dat ick in peys ende vrede slapen sal gaen seer wel gherust want v goetheyt vuecht dat so mede en versekert my op des stede dat ick ghebieden sal met lust 