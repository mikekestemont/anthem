wy monicken ende papen wy gheestelicke heeren met alle onse knapen wy moeten sparen leeren wy hebben niet om teeren die geus heeft ons verraen al ons vreucht en triumpheren eylaes is nu ghedaen wy moeten schoyen achter lant al teghen onsen willen sonder ghelt oft sonder pant gheen cleeren aan ons billen wy crijghen niet te schillen van ghesoon oft van ghebraen hoe dat wy kermen off ghillen eylaes tis alghedaen wy hebben tgheheele jaer ghehoopt om ons soppen weer te crijghen die kans ons altijt teghen loopt wy connen godt niet bedrieghen hoe dat wy ons op stieghen het dijdt ons al ten quaen ons pijlen willen niet vlieghen eylaes tis al ghedaen is dit niet een groot verdriet dat wy nu moeten wercken dat wy mogen comen niet weder in onse kercken die geus ghaet op ons mercken als wy comen op die paen hy grijpt ons haest by ons vlercken eylaes tis al ghedaen tuutrecht oft tot amsterdam moghen wy niet langher blijven wy zijn kaelder als een ram ons kinderen oock ons wijven wy moeten na italien drijven oft na spaengien sonder waen adieu hollandt willen wy schrijven eylaes tis al ghedaen wy hadden groot ghelt by hoopen daer op stont ons betrouwen de knechten om te coopen en verradery te brouwen hoe dat wijt al ontfouwen ten mach ons niet bestaen wy moghen ons hooft wel clouwen eylaes tis al ghedaen o duckdalve lieve man met uwe spaensche knechten daer is nu langher gheen hopen an wy vallen van die plechten wy moghent niet uut rechten wy connent niet uut slaen den geus die can me vechten eylaes tis al ghedaen o paus o heylighe vader met uwe cardinalen u kinderen alle gader moeten achter lande dwalen och hoe pleghen sy te pralen nu neemt men haer ghevaen sy moeten tghelach betalen eylaes tis al ghedaen oorlof aflaet ende cassen adieu vesper ende missen daer wy pleghen af te brassen dat ghaet ons nu ter quissen tvaghevier gaen sy uut pissen zy werpen ons offer na die maen ons vissery en wil niet vissen eylaes tis al ghedaen