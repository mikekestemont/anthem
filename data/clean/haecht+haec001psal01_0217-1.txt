comt vry tot my sprect godt de heer' ghy alle die bezwaert zijt zeer met sonden hert beladen ionc ende oudt man ende vrou wat ic hebb' wil ic gheuen v end' heylen all' v schaden mijn ioc is licht mijn pack is soet diet my nadraecht met hert' end' moet dat hy de hell' ontwijke dien wil ict helpen draghen dan met mijn hulp' hy naiaghen can het eewich hemelrijcke wat ic oyt ded' end' voor v droech in mijn leuen laet ende vroech dat doet ooc t'allen daghen ia wat de mensch' denct spreect end' doet dat comt hem in allen te goet doet hy na godts behaghen de werelt woud' wel salich zijn en dede de schad' end' de pijn die de christenen lijden alst dan niet en can wesen min soo begheeft v willich daerin d'eewighe pijn te mijden als creatuer' te kennen gheeft wat in t'water end' op d'aerd' leeft dat het all' eynt door t'lijden die in godts naem niet en lijt vry op t'laest en can den duyuel hy in eewicheyt niet mijden heden is de mensch' heel ghesont siet morghen cranc in corter stont seer haest moet hy ooc steruen ghelijc met den bloemen op t'velt soo ist met de werelt ghestelt snellijck sal sy verderuen de werelt verschrict voor den doot als imant leyt in steruens noot dan wil hy eerst vroom wesen om t'aertsche goet elc een hem port daer door d'arm siel' vergheten wort als sy noch can ghenesen alsmen niet meer leuen en mach dan beghintmen een groot gheclach tot godt wiltmen hem gheuen maer ick vrees' de ghenaed' van got die sy altijt hebben bespot sal swaerlijc aen hun cleuen den rijcken en helpt niet zijn goet noch den ionghen den stouten moet hy en can niet ontloopen al gaef' imant de werelt siet all' t'siluer end' t'gout t'en helpt niet hy en cant niet afcoopen wat helpt den gheleerden zijn cunst des werelts pracht end' groote gunst wy moeten alle steruen die hem tot christo niet en gheeft nv hy tijt der ghenaden heeft die moet eewich verderuen daerom ghy vrome merct altijt die v tot godt begheeft met vlijt laet v die moeyt' niet rouwen blijft vast aen het godlijke woort t'is der silen troost end' confoort godt sal v wel behouwen siet dat ghy t'goet voor t'quade gheeft end' dat ghy hier onschuldich leeft laet vry de werelt hoonen gheeft godt de wraek' zijn eer' niet min den enghen wech gaet altijt in godt sal de werelt loonen oft het v gongh' na s'vleeschs ghemoet in gunst wellust ende groot goet soo soudt ghy haest vercouwen daerom seynt ons godt teghenspoet om te castijen t'vleesch onvroet t'eewigher vreucht te houwen is v t'cruys zwaer end' bitter hier soo ghedenct aen het helsche vier bereydt voor den onvromen met lijf end' siel' sal t'lijden zijn sonder ophouden groote pijn end' sullen niet omcomen maer ghy sult all' na desen tijt met christo eewich zijn verblijt