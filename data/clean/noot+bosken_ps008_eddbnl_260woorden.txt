o onse godt en heer goedertieren hoe wonderlyck is in alder manieren vwen naem groot hier in dit eertsche dal die uwen lof heerlyck maeckt ouer al in al sietmen uwer cracht veel ghetuyghen tot inden mont der kinderkens die suyghen en maeckt daer deur verneert ende beschaemt alle vyant die v heerlyckheyt blaemt maer als ick dan sien wil en ouermercken de hemelen godt uwer handen wercken mane sterren die ghy al deur v woort gheschapen hebt en ghestelt op heur oort als dan spreeck' ick by my verwondert seere ay wat ist toch van den mensch o heere dat ghy alsoo synder ghedachtich syt ende voor hem sorgh draecht talder tyt ghy hebt hem soo ghemaeckt dat sonder blame hem niet en feelt dan godt te syn bequame want ghy hebt hem met glorien ghelaeft met goet vervult en met eeren begaeft ghy doet hem oock hebben de heerschappye ouer het werck uwer hant tallen tye ghy hebbet al sonder t'wtnemen iet hem onderdaen ghemaeckt alsoomen siet ossen schapen haer wolle en heur huyen die ghy al voeyt o heer met gruene cruyen voorts hebt ghy hem ouer al heer ghestelt van dat den cost sueckt in bos berch en velt de voghelkens di vlieghen ende singhen de vissen oock die deur de baren dringhen die ghy all wesen en adem gheeft onderworpt ghy hem i en al dat leeft o onse godt en heere goedertieren ho is met recht groot in alder manieren de heerlycheyt ws naems int aertsche dal die uwen lof kenlyck maeckt ouer al 