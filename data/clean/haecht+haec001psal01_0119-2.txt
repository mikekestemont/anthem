aenbiet alsdan loop' ic den wech vrijmoedich vwer gheboden heere goedich leert my doch heere den wech uwer rechten dat icse bewaer' tot aen mijn eyndt wijst dat ic v wet in my soo mach hechten dat icse behoude onghescheyndt end' die van ganscher herten sla gade voert my op uwer gheboden pade want ick hebb' grooten lust daer aen o heere neycht mijn herte saen tot v ghetuygheniss' ghemeyne end' niet tot ghiricheyt onreyne van onnutte leere weynt af mijn ooghen maer op uwen wech mijn siel' verblijt willet doch alsulx uwen knecht ghedoogen dat hy v ghebot houd' vast altijt voor v woort dat ic v vreese heere weynt van my den smaet dien ic schouw' zeere want lieffelijc v rechten zijn siet ic begheer' de wetten dijn wilt doch in my blijschap beschicken met v gherechticheyt verquicken heere laet my ghebeuren v ghenade v hulpe na uwen woorde claer dat ic antwoorden mach vroech ende spade vrymoedichlijc mijnen lasteraer want op v woort ic my vast verlate en neemt doch niet tot mijnder onbate d'woort der waerheyt wt mijnen mont ic hoep' op v wet t'alder stont v rechten wil ic alghelijke houden altoos end' eewelijke ic wandel' vrolijc want v wet ick soeke van v ghetuyghenissen ic spreek' voor de coninghen daer ic my vercloeke dat ic my schaemde sulx noyt en bleek ic hebbe lust met herten end' sinne aen v gheboden die ic beminne end' ic heff' op de handen mijn tot v wetten die my lief zijn end' onder v dinaers end' knechten spreck' ic daghelijcx van v rechten gedenct dijns knechts doch na v woort o heere op het welcke ghy my hopen laet in mijnder ellenden troost my doch zeere want v woort verquict my metter daet de stoute hunnen spot met my drijuen nochtans en doet my dat niet afblijuen noch ooc wijken van uwe wet heer' als ic gedenk' ende let op v oordeelen van t'beghinne soo crijgh' ic troost in mijnen sinne ic ben ganschelijc ontsteken van binnen ouer de godloose met verdriet die v wet verlaten end' niet beminnen v rechten zijn in mijn huys mijn liet heer' ic denk' des nachts aen uwen name ende houde dijne wet lofsame dat is mijnen schat end' mijn goet waerop dat ic draegh' eenen moet dat ick o heere hooch verheuen houde t'beuel van v ghegheuen ic hebb' gheseyt heer' dat sal mijn erf' wesen dat ic uwe weghen wel bewaer' ic smeeke zeer voor v aensicht ghepresen van geheelder herten openbaer weest my na uwen woorde ghenadich ick bedencke mijn weghen ghestadich end' leyde mijn voeten ghewis vrolijc tot v ghetuyghenis ic haest' end' versuym' nimmermeere v gheboden te houden heere my berooft der godloosen grooten hoope maer uwes wets en vergeet ic niet middernachts stae ic op ic spoey ick loope v te dancken voor de rechten siet vwer gherechticheyt alghelijke ic houd' my tot dien end' niet en wijke die v van herten vreesen wel ende