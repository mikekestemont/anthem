waer op ick ghebaut ben zal my excuseren van die ghebreken aenmerckende hoe dickmaels datt is ghebleken dat een dochter rijcke oft hooghe van state traude eenen ionghman niet waerd by heur gheleken en dat nochtans met god en t'haerder bate oock met alder eeren want in dier mate men zulc een dochter niet verwiten en can dat zi heur vercoopt welcke zede ich hate ghelijc die tgoed trauwen en niet den man maer men moet haer dees eere naerzegghen dan dat zi uut liefden heur lief trauwende is zulck eenen band eerlick en vast hauwende is t'is waer ick b'hoor te beghaeren gratie voor die mijn onwaerde en u waerdde anziet en dat doe ick ghaerne talder spatie nochtans al hebb'ic croesus rijcdom niet ic hebbe dat darf ic wel zegghen yet te weten scienty' hoogh'lic te prysen daer rijckdom navolght die eere gheschiet makende my edel maghmen bewysen vande reste eyst dat daer af questen rysen mak' ic u iuge o schoonheit alder vrauwen wiens goed' ooghen naer alder minnaers ghysen alle dingh med faueure zullen aenschauwen zoo dat u niet en faelt in zulcker vauwen vvant daer liefde is is vulmaectheit veel eer als ghijt al meucht hebben wat weinscht ghi meer ghy vreest dinck ic het spotten vanden lien ooc naemt ghy my die zeere wel zoudt gheraken aen een rijc eelman tmocht wel gheschien ooc maer maerct eens bid ic u voor alle zaken vvatt nu zijn daer zi edelmans af maken ende ghy die zijt recht edel van zede sult u vreesen heuren cant te ghenaken lieuer verzekert te zine van in vrede met mi te leuen zoo de wyse oynt dede dan om weynigh ghoeds te stane in dangier van een eeuwighe onruste t'hebben mede twelck te schuwen is als een helsche vier en dat zoude u certeyn ghebeuren hier naemt ghy yemand contrary' uwen zin goed die alsoo ghoed behuud gheen ghewin doed mijn cause is goed dat derf ick schriuen wel rest dat god die alle zaken is machtigh in u mijn woord zoo doe becliuen wel dat ick mocht u grati' wesen deelachtigh ick heb' hem altijt ghebeden stantachtigh dat hy my niet en late in liefden dwalen maer die ick minne eerst met herten voordachtigh dat my die ghebeure zal dan god falen die elcx ghebed verhoort naer sijn verhalen alst dan gods will' is en niet t'uwer schade laett uwen wille tot den zinen dalen als die hem gheel steld onder sijn ghenade aldus doende en sal ick gheensins te spade mijn hope ghestelt hebben op u deught gheeft mi goede andwoorde want ghijt vermeught v dienaer vriend ende lief ghetrauvve zal ende vville ia moet ick blijuen d'vvelck my zou brijnghen in allen rauvve mocht ick in mijn beghaerte niet beclijuen och dat my fortune noch zo weynigh is mede dat ick als leander moet ouer d'water minnen niet vreesende der zee tempeesten zoo hy dede vvant zoo zeer sijn tot u gheneyght al mijn zinnen dat