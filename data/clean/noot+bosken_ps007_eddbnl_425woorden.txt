myn godt op v staet myn betrouwen dus wilt my in v hoed houwen op dat soo veel vyanden fel my niet en oueruallen snel en dat heur prins' my niet grype en my verscheure ende vernype ghelijck den leeu dorstich naer d'bloet sonder datmen my bystant doet mijn godt waer op ick vast wil rusten heb ick misdaen dat sy met lusten my segghen nae en tyghen aen heb ick sulcken boosheyt bestaen heb ick het quaet willen verghelden met quaet soo sy my tonrecht schelden iae heb ick hem gheen deucht ghedaen voor t'quaet van hem tonrecht ontfaen soo willick dat hy my met stryde veruolghe en dat ick schade lyde iae dat hy mijn verwinder sy en my mijn eer roof daer by verheft v dan verheft v heere ouer des en slaetse zeere waeckt voor my dat ick gheset sy int recht dat ghy beloeft hebt my met menichte moet t'volck vergheren voor uwen troon niet om vercleren en ghy daer soo verheuen staet om de sake die ons aen gaet daer suldy van t'volck richter wesen o hooghe godt en dan by desen oordeelt my oock rechtueerdelyck naer mijn verdienst weerdelyck laet het quaet de quade verslinden en laet de goed het goet vinden o godt die inder herten gaet en kent de selue goet oft quaet godt is mijn borcht en vast betrouwen daer ick op hoop' en op wil bouwen die d vrom helpt en behoet end heur ouerwinnen doet godt is een rechter tallen stonden goet voor die oprecht syn beuonden dies ghelijcx is hy oock ghestelt rechter oprecht van die hem quelt ist dat de mensch die my beschayen wil hem van t' quaet niet en wil drayen soo sal godt dan syn sweert scherp' maken en synen booch spannen om raken alre heeft d heer' der heerscharen syn wapenen tsamen gaen paren hy maeckt ghereet schichten seer snel om te treffen mijn haters fel en d'ander vol van ydel saken die hem lastich int quaet doen blaken om voorts te brenghen met verdriet syn ongheual en anders niet om een groote grachte te grauen sietmen hem sorchfuldichlyck slauen maer hy sal vallen met misual in de gracht die hy grauen sal het quaet dat hy my wilt bereyden sal hem ouer syn hooft verspreyden ia ick sie het quaet dat hy doet hem dalen op syn hooft onsoet hier om gheue ick den grooten heere om syn recht oordeel prys en eere en soo lang' hy my d'leuen iont sal hem lof singhen mynen mont 