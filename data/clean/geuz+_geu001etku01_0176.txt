ontwaekt ghy batavieren coen die strijden met orangien groen voor t'vaderlandt ghetrouwe die waghet lijf avont en noen voor t'huys al van nassouwe alsmen nu cortelingh heeft ghesien int jaer al doemen schreef vijfthien en sestien hondert mede ginghen wy ons vyant bespien voor malacke die stede tot bantem quam de tijdingh bou hoe dat de kraken uyt makou vast voor malacke laghen terstont ons generael ghetrou nam voor haer te verjaghen gerrit rengs ons generael valjant vijf schepen hy stracx henen sant met noch twee cloecke jachten met steven verhaghen zijn luytenant om haer te gaen bevachten tot bantem zijn wy ghevaren uyt matroos die vlamde vast op de buyt twas scheyden blijdelijck scheyden van trommels trompetten was groot gheluyt in onse scheeps armeyde wy setten ons cours noortwaert aen recht door de straet van balambaen langhs sumatra ginghen wy gieren tot dat wy quamen met alle man inde straet van sinckepien wy settent daer inde strate recht om te verwachten de spaensche knecht want m'had er geen seker maren oft sy laghen voor malacke slecht oft onder weghe waren onsen admirael seer wijs vermaert heeft doen den breeden raet vergaert om t'saem te resolveren of wy daer sou'n blijven wachten ghepaert oft na malacke keeren den breeden raet die vont doen goet de anckers te winden metter spoet en de zeylen te ontbinden matroos had doen soo goeden moet om speck int nest te vinden den achtsten december smorghens vroech doen kreghen wy de stadt in ooch niemant en was doen verslaghen twee galioens een kraecke hoogh daer op de reede laghen het bloedich kruys van portugael woey op den spaenschen admirael de vies admirael desghelijcke haer boorden bloncken van metael nochtans moesten sy strijcke wy liepen 'savonts dicht onder 'tlandt en namen onze zeylen inden bandt lieten ons anckers vallen sy schoten soo dapper aen onsen kant al van de spaensche wallen den thienden dach van decembris hoort doen gaf den admirael het woort om den spaengiaert te borderen wy matroosen stelden ons in slachoort om ons lustich te verweeren schipper adriaen als een krijchsman brocht die jacht neptheunus an dicht onder de spaensche boorden hy schoot soo vreeslijck onder speck jan dat mense krijten hoorden dander ses schepen deen oock haer best om singioor te krijghen uyt den nest maer door loop vande stromen den wint faelgeerden oock opt lest dats aenboort niet konden comen van smorghens tot den avont quam en sachmen niet dan vier en vlam tusschen hemel en aerde wy maeckten dien dach singioor soo tam dat sy bystandt begheerden des avonts schoten sy met loos cruyt en gaven te kennen wy scheyender uyt twas al ghenoech ghevochten wel tachtich dooden met boots en schuyt dien dach aent lant sy brochten snachts quamen ons de schepen beter te baet meerten reyers een vroom soldaet settent by nepthunus beneven om smorghens inden dagheraet wel lustich vonck te gheven smorghens vroech doent worden dach borgongien men noch vlieghen sach maer ten duerde niet langh met spangien s'middaechs betaelden sy 't ghelach doen planten wy orangien de leste schoot die de spaengiaert schoot bleef onsen vromen schipper doot adriaen jansz den helt verheven twelck menich goet bootsman verdroot godt gheeft hem 't eeuwich leven doe de spangiaerts vluchte met schandt staken wy bey de galioens in brant en de kraecke bleef behouwen die levendich waren vluchten aent landt met schuyten en met prauwen men seyt dry hondert spaengiaerts schier zijnder ghesonden na t'vagevier om haer te laten purgeren die sinte peter na dou manier by de pausen sal logeren wy dancken godt van zijn ghenade groot van donse blevender sestien doot op den nepthunus bleeffer seven en soo noch hier en daer inde vloot zijn dander oock ghebleven prince godt onsen vader goet wy dancken u t'samen met ootmoet voor dees victory verheven en vallen u majesteyt te voet dat ghy ons dander oock wilt gheven oorlof malacke wy scheyden van hier om oock te soecken dander vier die noch komen uyt makouwen om oock met haer te maken goet chier op godt staet ons betrouwen