een liedt sal ick u singhen hoort toe man ende vrou ter zee meynt ons te dwinghen die grave al van bossu duckdalve was hy seer ghetrou zijn ammirael dat seg ick u dit was nu zijn officy zijn schip hiet inquisicy op de zee is hy ghecomen met alle zijne macht de geusen al sonder schromen die hebben daer op gheacht ons edele ammirael wijs bedacht die heeft al na bossu ghewacht om teghen hem te campen hem lustich aen boort te clampen als de papisten vernamen dat de geusen haer waren ontrent oft als sy by haer quamen so hebben zijt af ghewent sy waren bevreest voor dit elent maer schuylenburch tzy u bekent die en mocht dat niet ontdrijven ghevanghen moest hy daer blijven in october den elfsten daghe hoort wel na dit bescheyt de geusen die daer laghen tot enteren wel bereyt maer die papisten voorwaer gheseyt sy hebbent liever afgheleyt want sy haer meest verlieten al op haer stercke schieten die leste aen malcanderen togen die geusen smeten van boven neer de potten met calck die vloghen uuten meerssen hoe langer hoe seer int spaeniaerts ooghen was dat een sweer de calck die stoof hoe langer hoe meer haer schepen men wit sach weerden met die calck men haer verveerden de papisten hoort mijn ghewaghen lieten bossu al int verdriet maer de geusen al sonder vertsaghen besweken malcander niet alsoot daer claerlick is gheschiet twee vrome capiteynen hooret bediet onsen ammirael bystonden en dreven met hem aen de gronden men ginck daer met geschut in klincken om de spaeniaerts te maken tam capiteyn vesten schip deden sy sincken eer tspel ten eynde quam de ander seylden na moordam hierom soo was bossu soo gram dat sy hem lieten verloren die hem trouwe hadden ghesworen sy worden daer bestreden bevochten aen elcken cant bossu heeft ghenade ghebeden onsen ammirael triumphant sijn signet streeck hy van zijn hant sijn gulden vlies vaet dit verstant dat heeft hy overghegheven om te behouden zijn lijf ende leven men sach daer domineren de geusen met blijden gheluyt voor hoorn triumpheren al met so schoonen buyt van metalen geschut end oock van cruyt moortdam coemt morghen weder uut te hoorn binnen de palen om u inquisicy te halen