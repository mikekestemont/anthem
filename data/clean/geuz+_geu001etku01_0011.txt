ick sal u singhen een goet nieu liedt kinderen wilt nu hooren int roomsche rijck daer is jolijt daer is een paus ghecoren ten is gheen god ten is gheen mensch hy hevet al na synen wensch hy drinckt so geern den wijn hy drinckt so geern den wijn ist gheen god oft ist gheen mensch so moet het een duyvel zijn vierd'halfhondert daghen aflaet soo heeft hy ons ghegheven willen wy certeyn na hem alleyn na sijn gheboden leven willen wy houden sijn ghebodt hy sal ons helpen dat is t'slot al in dat vaghevyer al in dat vaghevyer dat is die paus nu sijn tolhuys dit gheeft hy om sijn huer maer nu is hy ghestorven die heer van deser eerden sijn rijck dat moet hy derven een ander weer aenveerden hy en gaf noyt schat noch tribuyt hy draeyter zijn selven altoos uyt den paus den heylighen man den paus den heylighen man men moest hem altijt ter kercken draghen was hyder niet qualijck an hij quam al voor den hemel ghegaen hy clopte voor de deure s pieter die haddet soo schier vernomen hy quammer haestelick veure s pieter die sprack ghy en mochter niet in ghy moeter gaen soecken een ander ghewin den paus den heylighen man den paus den heylighen man mach hy inden hemel niet waer duyvel blijft hy dan al voor de helle quam hy ghegaen en clopte voor de deure so schier haddet den opperste vernomen en quammer haestelijck veure lucifer sprack ghy en moochter niet in ghy moeter gaen soecken een ander ghewin de paus den heylighen man de paus den heylighen man mach hy in hemel noch in hel waer duyvel blijft hy dan hy quam al voor t'vaghevyer ghegaan en vandt dat sonder vraghen dat hyder soo veel bedroghen heeft hy mach dat wel beclaghen sijn ziele lijdt daerom soo groote pijn om datter soo veel bedroghen zijn de paus den heylighen man de paus den heylighen man hy en mocht in hemel noch in hel int vaghevyer laten wy hem dan