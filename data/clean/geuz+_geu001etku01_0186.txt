ick jan van olden barneveldt ridder heer van den tempel van roodenrijs ende ghestelt bewaerder van 'slands stempel daer toe 'shoffs opper advocaet maer ben ghevallen uyt dien staet nae lucifers exempel want dien stant docht my al te slecht ick wilde hogher wesen maer ben van heer gheworden knecht ghevangen oock by desen bewaert ende ghesloten vast ghelijck als eenen snooden gast jae word van elck mispresen ick was hoog gheklommen alreets schier tot de hoogste stede met grotius en hoogerbeets en haen van haerlem mede maer ben ghevallen gantsch om leeg dat maeckt my 't herte soo ghedweeg het roept nu al om vrede ick die eens placht gheeert te zijn ja gheacht des lands vader wort nu ist niet verkeert met myn ghescholden een verrader en oock autheur van allen twist die hier int land is opghehist men wijt het my al gader waer zijn mijn favouriten al die soo vermeten spraken liever bloedt vergieten mal liever bloet te verghieten mal als haer voorneem te staken als water dan te staken d'opper macht en 'thooghste ghebiet in kerck en alle rechten siet hoe slecht staen nu ons saken och wttenbogaert goede vrient kont ghy my nu niet helpen ghy hebt my langh seer trou ghedient meest om de goude schelpen schrijft nu en vrijft nu nacht en dach dat ick haest uyt komen mach 'thert sal my overstelpen noyt en had ick dit eens bedacht dat ick dus soude dalen ick stont te vast al op myn macht en menichte vassalen rotterdam leyden en ter gou haerlem alckmaer schoonhoven wou met uutrecht my in halen maer siet hoe den nassouwen heldt door last der heeren staten my nu met groot benouwen quelt eerst dwongh hy mijn soldaten binnen uutrecht en doen daer na in d'ander steden 'tmijner scha hy had wel mogen laten ledenburgh heeft sijn selfs verdaen van mijn doot maecktmen mency mijn hooft men sal van 't lijf af slaen soo leyt hier mijn sententy ach het na klagen helpt my niet mijn vrienden my verlaten siet elck roemt zijn excelenty patientie par fortse doch elck een is heer int syne liever had ick de coortse noch dan te zijn in dees pijne ick ducht dat dit groot ongheval my de vijf sinnen kosten sal met noch meer van de myne oorlof princelicke leeuwen fier hout aen de rechte leere acht niet wat andre schreuwen hier want ick beklaegh my seere dat ick d'huerlingen heb ghelooft zy hebben my het hert verdooft och dat klaeg ick u heere godt is mijn burcht