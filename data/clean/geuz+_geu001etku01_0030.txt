o heere wilt u erbarmen over tsuchten en karmen van ons armen eenpaer want wy zijn in groot lijden o heer wilt ons bevrijden uut dees benautheyt swaer o heer wilt van ons weeren die den tienden penninck begheeren die tlandt regieren fel end u volck overlasten ontslaet ons dese gasten en van so groot ghequel haer hooft is duck de alve de paus die staet het halve om tlandt te beroven onsoet t'landt te scheeren onsoet zy legghen legghen sy listige laghen o heer wiltse verjaghen dit snoot spaensche ghebroet sijn dit niet fraey ghesellen sy nemen wol en vellen al van ons schaepkens slecht die lancx den dijcke loopen o heer laetse becoopen seven dobbel haer onrecht ghy segt o heer van allen dat babel is ghevallen coemt maeckt u woorden waer laet nu den slach ghebeuren dat babylon sal treuren met zijn valsche dienaer o heere godt almachtich u woorden zijn waerachtich so joannes schrijft openbaer dat haren val sal comen in een ure dan salmen romen uwer woorden voorwaer wee u moorders onreyne die sulck vreemt gespuys vileyne so troulick bystant doet om u trouwe nabueren te vernielen en verscheuren als wolven seer verwoet