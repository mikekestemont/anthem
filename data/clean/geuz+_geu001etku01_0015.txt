ofter yemant vraechde hoe ick ben befaemt der papen claghe benick ghenaemt hoe seer sietmen nu dalen ons pauselick roomsche rijck bisschoppen en cardinalen papen en monicken alle ghelijck wy vallen tot den ooren int slijck wie sal ons weder oprechten want onse knechten nu nemen den wijck des moghen wy wel crijten suchten ende claghen seer ons kerck met haer profijten willen sy nu trecken ter neer sy vallen vast aen hoe langer hoe meer die nu de nappen draghen sonder vertraghen trecken om seer aen onse heylighe santen sy als nu de handen slaen end achtense als onnutte planten die langh gheen mirakel hebben gedaen dus moeten sy nu te water gaen sy willense oock wel vieren en vercieren met roode tabbaerden aen wonder sietmen bedrijven van de geusen seer menichfout sy willen ons verdrijven uit onse clooster lustich ghebout och als sy aldus hebben ghebrout waer willen wy dan loopen spaceren met hoopen int groene wout de ghestichten ende wercken van onsen vader den heylighen helt sijn nu in alle kercken meest al te samen qualick ghestelt ons misse heeft haer te bedde ghevelt sy soeckt veel medecijnen sy wil verdwijnen in ghebreck van ghelt sy zijn in groot benouwen ons aflaten al inder kist om dat sy niet moghen aenschouwen het vaghevyer dat ons seer mist ratten en muysen hebbent uutghepist sijn dit niet groote plaghen by vlaghen bedrijvense sulcken list hoe haest sietmen verkeeren in corten tijen so men mach sien om datmen ons niet meer wil eeren stuypen nijghen en buyghen de knien de biecht is doof gheworden by dien sy en can niet meer gheweten de secreten al van de lien princelicke vader ghepresen gheresen te roome groot wilt onse voorstander wesen in desen want nu wil treffen de cloot uwen schat wilt nu ontdecken bloot ende wilt hem lustich uuten end ontsluyten want het is noot