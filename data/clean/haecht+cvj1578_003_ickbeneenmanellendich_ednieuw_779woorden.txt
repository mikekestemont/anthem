ick ben een man ellendich die de roede moet sien van gods grampschap uutwendich tde my int duyster vlien hy trock my uut den lichte en teghen my ghekeert die handt zijn straf gherichte altijt tot my vermeert hy heeft vercout mijn wesen en gheslaghen ontwee mijn ghebeent boven desen my omschanst gal en wee hebben my hier omvanghen in duysternis gheleyt als den dooden verganghen die vande werelt scheyt hy heeft my bemuert vaste dat ick niet uut en mach gheboyet met swaren laste oft ik schrey nacht oft dach och soo stopt hy zijn ooren eylaes voor mijn ghebet mijnen uutganck te voren heeft hy met steen beset als eenen beier hy loerden oft eenen leeuw verwoyet uut den wech hy my voerden en my van een gheroyet ja vernielt mijn ghenieten ghespannen zijnen booch met pylen laten schieten dat deur mijn nieren vlooch ick ben een spot der lieden sy singhen van mij smaet alsem de by my bieden teenen dranck my versaet met spijs der bitterheden en heeft mijn tanden al ghebroken my vertreden in dassen teenen val mijn siel die is ghesmeten uut den vrede voorwaer goedaech moet ick vergheten ick sprack mijn macht vaert daer en mijn hoep op den heere ghedenckt doch hoe ick zy ghespijst met groot verseere ghal en alsen voor my ghy sult immers ghedincken want mijn siel tuyghet my en laet ter herten sincken daerom hoep ick noch vry die heer is goedertieren sijn wy niet heel ghescheyndt sijn ghenadich bestieren en hevet noch gheen eyndt maer is nieuw alle morghen end u trouw die is groot god is mijn deel verborghen spreeckt mijn siel inder noot wil ick dan op hem hopen de heer hem vrindelijck draecht sijn ghenade staet open voor elck die na hem vraecht het is een costelijck dinghen och hier lijdtsaem te zijn op godt hoept sonderlinghen oock voor den mensche fijn die in zijn jeucht can draghen d'jock dat hem god op leet verduldich in zijn daghen teghen godt niet en seet en van hem op zijn kake laet slaen met groot versmaet want die heere tot wrake niet eeuwelijck en slaet maer wie hy doet bedroeven sijn goetheyt weer verblydt want hy en druckt int proeven smenschen hert niet altijdt als oft hy lacgh ghevanghen op deerd onder zijn voet over hem naem zijn ganghen en eens mans recht voor goet den hoochsten laten buyghen in zijn selfs sake traech latent verkeert ghetuyghen al oft godt niet en saech wie derf dan daer op segghen tgheschiet teghen tbevel des heeren en uutlegghen tquaet noch goet merckt dit wel en comet niet uut gods monde waerom morret tvolck dan mordt teghen u selfs sonde god u dan helpen can en laet u ondersoecken u weghen en bekeert tot den heer met vercloecken laet ons hertten verweert te samen met de handen op heffen tot godt waert wy sondichden in schanden trecht heeft ons niet ghespaert maer ghy heer ons met toorne overschut en vervolcht ghy doot jacobs vercoorne sonder ghenaed verbolcht ghy hebt u met een wolcke bedeckt om gheen ghebet tontfaen van uwen volcke end ons als dreck verplet ons vyanden opsetten teghen ons haren mondt wy worden sonder letten verdruckt tot inden grondt gheplaecht verschrickt mijn ooghen sijn als een beeck van rouw deur djammerlijck ghedooghen des dochters mijns volcks nouw och mijn ooghen die vlieten en laten oock niet af want daer en is gheen ghenieten van ophoudt tvalt my straf voor dat versiet de heere mijn ooghe my verslindt dat leven om donneere sions dochter mijn kint den vyandt heeft my laghen sonder oorsake gheleyt als een voghel mijn daghen eenen moortcuyl bereyt my met steenen gheworpen oock int dwater mijn hooft ghesteken deurt opslorpen mijn siel by na berooft maer ick riep dynen name o heer inden cuyl aen ende ghy hebt my bequame verhoort ende wel verstaen och verbercht niet dijn ooren als u mijn suchten baert neycht u wilt my verhooren en segt weest niet vervaert vuert ghy heere de sake mijnder sielen en hout voor mijn leven die wake och heere doch aenschout donrecht dat my gheschiedet en helpt my tot mijn recht haer wrake doch uut wiedet hun ghedacht my bevecht heere haer versmaetheden en tghedacht teghen my sijn u ontdeckt met reden die lippen mijns party daghelijcks veel versieren haren sanck merckt doch aen schandelijck int crayieren weer zy ligghen oft staen o heer wilt haer betalen soo zy hebben verdient wilt hun hertten doen falen op dat zy als quaet vrient heer dijnen vloeck ghevoelen met gramscap teenen loon heer wilt hun macht omwoelen onder des hemels troon 