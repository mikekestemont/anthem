dv hebst my heere god doirgrondt du draegst mijns herten goet oorcondt du kentst my weer ick sit of stae so wel van vers als van by nae niet kan ick dencken noch versinnen du wetest mijnen grondt van binnen tsy dat ick gae oft ligge stil du bist om my ja mijnen wil end wegen bistu al gewendt end al mijn doen is dy bekendt ick hebbe twoirt naw inden monde du weetst het strax ter selver stonde du sluytst my achter ende voir dijn handt doirtast my doir end doir du houdest my altijts in d'oog dijn wetenschap is groot end hoog dijn wijsheydt vol van sulcken wonder dat mijn verstant beswijckt daer onder wat wech soud' ick in connen slaen dat ick mocht dijnen geest ontgaen end van dijn oog gevluchtet waer vaer ick ten hemel du bist daer bedd' ick my leeg in deirtrijx gronden daer word ick oock van dy gevonden ontleen ick vanden morghenroot de vleuglen snel om inden noot te gaen aen duyterst van de zee dijn rechterhandt is daer alree die my sal sonder eenig dralen daer leyden end van daer gaen halen spreek ick van sinnen onbedacht ten minsten sal ick inde nacht verborgen sijn de nacht wort licht daer is geen nacht voor dijn gesicht dat al ontdeckt want inder waerheyt nacht is dy dach end' tduyster claerheyt mijn nieren staen in dijn gewelt want du hebst mij te saem gestelt in smoeders buyck end omgedeckt end' over my dijn handt gestreckt ick ben gemaeckt dies ick dy prijse op eene wonderlijcke wijse ia dijne wercken al te gaer sijn overgroot end wonderbaer mijn siel bekent het lancx so meer ick hadd' niet een gebeente heer al werd ick in zeer duyster kuylen gemaeckt dat voir dy conde schuylen ick werd' in d'eird voir dijne macht als sticksel werck te saem gebracht noch sach my dijn oog bloot end naeckt doe ick een clomp was onvolmaeckt tstont al en dijnen boeck geschreven eer eenich lidt noch hadde leven hoe kostlijck is my dijnen raet die ons verstandt te boven gaet o heere dijn gedachten al en hebben mate noch getal so ickse tel sy gaen de sanden te boven liggend' aen de stranden end allegang als ick ontwaeck vind' ick dijns lofs een nieu oorsaeck als du salst hebben doir dijn cracht de goddeloosen omgebracht o god dan sal ick spreken vyerich packt u van my die sijt bloetgierich want dijne vyanden sijn sy sy spreken scheldich tegen dy verheffend' haer met valschen schijn soud ick heer die dy vyandt sijn niet haten soudt my niet verdrieten dat sy haer gift op dy so schieten ick haetse doch met vollen haet end houdse voir mijn haters quaet want het my in mijn siele smert doirgrond o heer end sie mijn hert beproeve my ken mijn gedachten end wil op mijne wegen achten bekeuren mijn hert end mijn gemoet oft oock nae quaet staet oft na goet bemerck of ick in