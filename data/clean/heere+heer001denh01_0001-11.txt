als hi selue dede en had' gh'experimenteert een schilder uut italien selfs confesseert dat heycus daer d'olverwe broght en heeft vonden en van dry sine waercken hi mentioneert die te napels florencen en turbino stonden wat conste vantmen oynt de waerheit t'orconden soo perfect int eerste als dese const' excellent van welcke belyden alle verstandighe monden datmen heuren meester noynt en heeft ghekent was hy dan niet ten rechten tot sijns leuens hent van hertoghe philips zijn meester vul trauwen hooghelic verheuen en als een ornament van ons landen ia van gheel vlaenderen ghehauwen sijn wercken waren ghesocht uut alle landauwen daerom en vindtmen bouen dees tafel niet dan datmen te brugghe magh noch een anschauwen ende t'ypre ooc een onvulmaecte zomen siet dese blomme zeer vrough vande weerelt schiet die uut dat onnoosel maesheyc is becleuen brugghe bewaert hem daer hi sijn leuen liet maer sijn name zal in der eeuwigheit leuen dit waerck heeft ons coningh soo hooghe verheuen zo alle goede consten staen in zinen sin dat hi om dat te contrefaiten heeft ghegheuen wel vier duysent guldenen oft lutter min michiel coxsye hadde voor dit waerck zulc gewin twee iaren daer met besigh zijnde in dees capelle hy bewaerde sijn eere van int beghin totten hende toe als een oprecht werckgheselle dees copie is in spaignen op dat ict vertelle te vendedoly t'eender memorie bloot van ons coninghs liefde die ic voor ander stelle ende tot heycus en coxyens glorie groot i ghebuerne ic en weet niet hoet met my noch zal gaen ic vinde my zo benaut behancxt en belaen dat ic mijns leuens moe ben ken weet waer henen ij hoe dat ghebuerne i en hebb'ic daer toe diinct v gheen groote renen vvant ic ben met een bouue van een man ghequelt die daeghelicx versmoort drijnct al heeft hy gheen ghelt ende verdoed al tschoon goet dat icker in brochte noch gheeft hy my een schoon woord niet zoo hi wel mochte maer het schoonste woordt dat hy my gheeft dat is prye leelicken sack duvelinne en buels amie ic wilde zeer wel datmen zijn laetste haer afschoere e hoere ij nonfortse als hy niet en speelt op u tamboere med een dick hend haudts zoot ghebeurt menighe fraye e aye i die spijse is my gheheel ghetijligh lieue maye want stocvisch en vuustloock hebb'ic daghelicx toch e och ij maer het is moghelick u schuld om dat ghy noch altijd tlancste wildt hebben en maect groot gheschal e al i ghy slacht dees quaeckerssen dier veel zijn int ghetal wiens tonghe wel dienen zau' tot een clock' ofte schelle e helle ic mach wel voor tmijn spreken in zulcken ghequelle hy behuwde med my van goeds weghe schoon vlueghen e luegen nu vertuust en verhoert hijt al na sijn vermueghen ic heb ghebreck dat hy ander gheeft te ghewinne hy en dorste van huus niet zeer malen de minne want te mijnent is wercx ghenouch zo ghi wel peyst e eyst al