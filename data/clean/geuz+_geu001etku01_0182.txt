seght nu ghy nieuw' soldaten hoe waert ghy soo ghesint dat ghy teghen de staten en uwen prins bemint het mes ginckt gorden op u zijden ghy bracht u selven int lijden dit vryelick doch bekint laet nu met een moet maken een waghen exellent daer ghy mee mocht gheraken in landen onbekent daermen groot'lycks heeft van doene alsulcke waertgelders koene ghy bent noch niet aen 't ent voor op moeten wy setten met een seer goedt ackoort de uutrechtsche cadetten want haer de plaets behoort lijckent nu niet wel monnicken schoone nu zy dus sitten ten thoone op d'waghen onghestoort want veel van d'officieren binnen uutrecht ghewis waren cononicken fiere die noch den deghen fris droegen tegen haer beschermheere maer mosten't weer leggen neere zoo het daer gheschiet is tis te leyden ghebleecken hoe dat zy zijn ghequelt met den key onbesweecken het dient hier oock vertelt hoe de key daer begost te wercken doens' begonnen daer ter percken dit volck te gheven geldt sy moeten op den waghen al waert teghen haer sin mede sonder versaghen want zy en zijn niet min als hare maets wat machmen praten teghen de generale staten dienden zy om ghewin wat hebbens wel bedreven sonder eenigh gheschil als men wel vint beschreven tot leyden al moetwil gingen sy daer doch wel aenstellen om d'inwoonders daer te quellen met moeytmaken niet stil die van haerlem met moede namen oock soldaten ras oock aen tot haer behoede soo 't bleeck al op dat pas schier niet een wever mocht doen houwen een knecht langer op zijn touwen 'tscheen of het oorloch was my dunckt zy moeten mede op dees waghen playsant en oock een goede stede daer toe noch hebben want sy hebben haer als sulck volck souden altijdt manhaftigh ghehouden maer saghen noyt vyandt de rotterdamsche knechten die moeten oock al mee die liever eten als vechten en krijgen alst is vree dit waren oock wel wreede gasten daer sy droncken ofte brasten 'twas buyten oft in stee die haer tot dienst begaven onder dees vaendels jent waren't wercken als slaven seecker niet wel ghewent hadden liever de spaed' op zyde al mostens half hongher lyden wast niet een groot torment ick moet oock niet vergeten de crijchslieden zeer stout van schoonhoven vermeten die oock dienden benout teghen zijn prinslijck exellency die haer in yegh'lycks presency weder af sette stout dees moeten oock mee rijden of haer schiet onghelyck om haer wat te verblyden dewijl zy dus in slijck leggen van haer heeren verlaten wat mach nu haer dienen baten zeght my sonder bezwijck een ezel met lange ooren zal trecken pertinent dees waghen sonder stooren op dats' niet te seer en rent want door al dat hard' hotsebotsen mochtens' haer leden verstotsen half waren zy gheschent of daer waren vergeten eenighe door abuys of datse niet gheweten en hebben als quansuys die konnen d'waghen noch beloopen die sacht is voor heen ghesloopen of zy blyven te huys wijslijck moeten zy varen sonder eenigh ghebaer dat sy niet int bezwaren t'jutphaes raken voorwaer want de muele staet seer wintgierich en slaet het volck onmanierich die haer komen te naer prins waertgelders verheven vaert dus nae den bosch toe en wilt ons vry begheven want wy zijn u al moe zy sullen u daer al sonder falen wel met processy inhalen amen 'tgeschiet alsoo