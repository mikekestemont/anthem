o helsche goden wat sals geschien ick hebbe juno mijn wijf van verre ghesien dies naeckt ons beyen verdriet en schande wat sal mijns werden waer sal ick vlien ick en can hier nerghens gheen plaetse bespien om verduysteren in dese warande dies blijft hier solaes en vreught te pande t'moet nochtans belet zijn ken weet niet hoe ick sal yo besweiren tot eender koe daer sa lick mijns wijfs ooghen met verblinden ick en weet gheen beter remedie hier toe na dat ick naturelijck t'werck bevroe om haer te beschermen van allinden tis t'naeste dat icker op mach vinden o roosboom daer alle mijn vreught aenhangen moet o liefste daer t'herte na verlanghen moet ick besweire u reyn deughdelijcke gheeerde t'eender coe daer ick u met bevanghen moet in crachte en door mijn cracht verstranghen moet soo diana tot eenen hert verkeerde actheon dies haer solaes vermeerde met der selver cracht diemen mach bekinnen doen pallas araghne teender spinnen beswoer dies sy haer werck verloren spint soo besweir ick u met amoreuse sinnen o yo weirdich tresoor van minnen beestelijck als een koe diemen aenden horen bint alsmense weyende in t'coren vint weyende in dese groene prerye soo suldy mijns hertsen melodye blyven maer ick moet u tot eender koe vervloecken tot dat ick de wreede jaloursye mijns wijfs vergrampt met haet en nye met mijnder const sal moghen vercloecken en dan sal icker anderen raet toe soecken 