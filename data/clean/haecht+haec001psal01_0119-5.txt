ghetuyghenissen ken t'is tijt dat de heer' daer op neem aenschouwen v wet is gheheel verscheurt van hen daerom ic ooc v ghebodt beminne ic achtet weyrder in mijnen sinne veel meer dan siluer ende gout bouen den fijnen goud' ic hout daerom houd' ic v wet end' leere allen valschen wech haet ic zeere v ghetuyghenissen zijn wonderlijken daeromme houdtse mijn siel' altijt wanneermen v woort openbaer siet blijken soo maket de cleyn' wijs end' verblijt ic doe open mijnen mont ghestadich end' beghere dijn ghebodt weldadich want my daer na verlanghet nv weest ghenadich tot my keert v als ghy dien pleecht te doen bequame die daer beminnen uwen name laet in v woort gewis wesen mijn treden gheen onrecht ouer my heerschen laet helpt my vander menschen vermetentheden verlost my doch daer af met der daet soo wil ic houden sonder vertraghen v gheboden in alle mijn daghen laet lichten ouer uwen knecht v aenschijn end' leert my v recht met water vliten bey mijn ooghen datmen v wet niet wil ghedooghen heer' ghy zijt end' blijft eewichlijc rechtveyrdich v woort is recht ooc wat het toeseyt ghy hebt de ghetuychenis eerweyrdich vwer waerheyt end' gherechticheyt hart gheboden end' belast warachtich ic yuer' my schier ter doot onsachtich dat alle mijn we'ersegghers boos v woorden vergheten altoos v woort is wel ghewatert heere ende dijn knecht beminnet zeere ic ben zeer verstooten veracht end' cleyne maer ic en vergheet' niet v beuel v gherechticheyt blijft eewich certeyne ende dijn wet heer is euenwel tot allen tijden waerheyt volcomen ancxt end' noot heeft in my plaets ghenomen maer ic hebb' lust aen v ghebodt de gherechticheyt o mijn godt ws wets is eewich sonder sneuen onderwijst my soo sal ic leuen ic roep' van herten heer' wilt my verhooren dat ic v rechten houde ghewis ic roep' tot v helpt my neycht doch v ooren dat ic houde dijn ghetuyghenis ic coem' vroech end' doe tot v mijn clachte ic schrey end' op v woort heer' ic wachte ic hoep' daerop des auonts laet end' s'morghens voor den dagheraet altijt geheel vroech ic opwake om van v woort te houden sprake na v ghenade hoort mijn stemme clachtich heere na v rechten verquict my mijn veruolghers quaet ende zeer boosachtich wouden my toe end' aenvallen vry end' sy zijn verr' van v wet ghevloden heer' ghy zijt heel na end' v gheboden sijn enkel waerheyt openbaer maer ic weet te voren voorwaer dat ghy v rechten alghelijke vast ghefondeert hebt eewelijke siet aen mijn ellend' end' verlost my heere helpt my wt keert mijns viants bedroch want ic en vergheet v wet nimmermeere voert mijn saek' ende verlost my doch wilt my heere door v woort verblijden v salicheyt is tot allen tijden verr' van der godloosch gheslacht want hunder gheen' v woort en acht heer' groot is v barmhertichede verquict my na v wet in vrede mijn veruolgers heer' zijn seer groot van hoope mijnder we'ersegghers ooc