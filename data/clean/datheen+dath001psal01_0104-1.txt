wel aen myn siel ghy moet godt prijsen seer och hoe groot end hoe heerlick is nu heer vwe goetheit ouer al wtghebreydet ghy sijt met heerlickheit end eer' bekleydet ghy sijt met klaerheit gantschelick bedeckt als waer' een kleedt ouer v wtghestreckt tot een tente hebt ghy des hemels throone dien ghy wt spant als een kortyne schoone ghy welft uwe kaemers met waeter reyn die wolcken sijn uwe waeghens niet kleyn die winden dryuende nae v' behaeghen trecken met haer vlueghelen uwen waeghen van den winden die licht sijn ende snel maeckt ghy uwe posten end boden wel vyer end tempeest sijn die dienaers bequaeme vwer gherechtickeit alle te saeme ghy hebt d'eerd' in haeren pas vast in't rondt onbeweeghlick end ordentelick ghegrondt so dat se niet beweeght kan sijn ter zyden maer blyft steedes vast staende t'allen tyden te vooren was dat gantsch eerdrijcke breet ouerghedeckt als met een seer schoon kleedt doer t'water t'welck daer ouer is ghedreuen bouen die berghen die hoogh' sijn verheuen maer so haest als ghy die aenspraeckt seer straf se sijn ghevloden end gheloopen af end voor de stem uwes donders seer krachtigh sijn se t'saemen gheweken heer almachtigh de berghen die seer hoogh' verheuen sijn end die diepe daelen schoon groen end fyn sijn tot den plaetsen haestlick voortgevaeren die hen van v voortyts bereydet waeren ghy hebt die paelen des meers gemaeckt vast daer't niet ouer en komt noch oock en wasst op dat het niet meer bedeckte t'eerdtrycke deedt ghy heer dat heerlick werck desgelycke ghy deedt t'water in den daelen aldaer end liet springhen schoone fonteynen klaer die seer lieuelick langhs den berghen vlieten end met gherucht in den daelen voortschieten op dat also alle beesten op t'veldt drincken moghten sijnde met dorst ghequelt end dat in den beken end den riuieren hem verquickten alle die wilde dieren aen den beken end alsins daer ontrent wonen die voghelkens elck aen sijn eyndt die tusschen den tacken der boomen springhen end lieuelick met soete stemmen singhen ghy maeckt die steenighe berghen eenpaer doer v' kracht van bouen vocht end vruchtbaer so dat eerdtryck vol vruchten is niet kleyne die ghy verleent den menschen in't ghemeyne ghy doet t'graf wassen op bergh' end in't dal op dat dat vee daer van magh leuen al ghy laet dat saet voortkommen wt der eerden daermet dat ooc die menschen gevoedt werden den wyn die t'herte des menschen maeckt bly end broot ooc om hem te stercken gheeft ghy ghy wilt hem daertoe met oly beschincken op dat sijn aensicht schoon end klaer magh blincken die boomen wassen end seer hoogh'opgaen met den cederen die op liban staen die v' goetheit die niemant kan volprysen self heeft gheplant so die wercken bewysen daer maeken die voghelkens haeren nest end gheneeren hen een yder om best op den hooghen dennen tot elcken jaeren nestelen die wydtvlieghende hoyuaeren die berghen vol van allerley gherucht' sijn den gheyten end hinden een toevlucht in holen daer