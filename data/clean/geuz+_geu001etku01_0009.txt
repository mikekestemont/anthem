nu heffen wy een nieu liedt aen vanden antechrist wilt dit verstaen het sal hem nu openbaeren den rechten gheest zijns monts verslaen dat sal ick u verclaeren een oprecht guyt is zijnen naem die altijdt teghen de waerheydt wil staen met woorden end met wercken dat heeft den paus soo langhe ghedaen alsoomen nu mach mercken christus ghinck predicken alle daghen hy en reedt op rossen noch op waghen den paus heeft soo heylighe voeten die aerde is hem niet weerdich te draghen alle keysers zijn voeten kussen moeten christus die leefde in groot verdriet alsoo veel eyghens en hadde hy niet daer zijn hooft op rusten mochte sinte pieter hy selver vissen hiet doe hy den cijnspenninck brochte hier teghen nu is den paus soo rijck men vint ter wereldt niet zijns ghelijck van steden ende van sloten dat heeft hy vercreghen al met practijck maer theeft godt eens verdroten siet aen christum gods levende soon hy heeft ghedraghen een doornen croon men mocht niet by hem gheraken want hy den berch is opghevloon doemen hem coninck wilde maken de paus hemselven heeft ghestelt boven alle coninghen met ghewelt hy draecht dry croonen van gouden veel christen bloets stort hy int velt dat moetmen voor heylicheyt houden zijn leere gelt meer dan gods ghebodt met christus woort hout hy zijnen spot zijn doen en is niet dan lieghen zijn jongeren gaen geschoren als een sot om de armen te bedrieghen christus heeft den doodt ghesmaeckt hier uut heeft de paus een craem ghemaeckt end afflaet brieven gheschreven op dat daer niemant aen en gheraeckt hy en moeter veel ghelts om gheven vande misse maeckt hy een offerhant hy seyt dat daer onse salicheydt aenhanght is dat niet seer gheloghen diemen doch alle door christum ontfanght dus heeft hy ons bedroghen ja christus waere noch vermaledijt hadden hem de missen niet bevrijt want als sy haer canon lesen soo bidden sy den vader altijt zijnen soon ghenadich te wesen christum heeft hy oock vast gheleydt in ysere sloten alsoomen seydt alsmen hem ghelt gheeft by hoopen soo moet christus dan zijn bereyt om de zielen te laten loopen hy heefter ghemaeckt dat vaghevuer daerinne set hy de zielen puer alsmen hem gheldt wil toegheven dus heeft hy de heele werelt schier met valscheydt inghecreghen hy zeyt godt heeft ghemaeekt d'oorbiecht daer hy doch valschelijck aen liecht hy heeftse selfst ghevonden waer hy den menschen door bedriecht om gheldt vergheeft hy haere sonden hemselven heeft hy daer toe verknocht en menighe vrou ter schanden ghebrocht als sy claeghden haere ghebreken och vrouken ick heb my soo bedocht alleen moet ick u wat spreeeken dees sonden die acht den paus soo slecht daerom ghebiet hy zijn gheschoren dreck dit is den mensche der sonden daer sinte paulus af heeft ghesecht dat wort nu al bevonden dit is den rechten antekerst die t'bloedich zweet den armen uutparst met bannen ende met jaghen nu is hy ghevallen dat hy barst godt en wilt niet langher verdraghen ick bidde u vader ghebenedijt dat ghy hem doch ghenadich zijt end wilt hem gracy gheven dat hy zijn sonden doch eens belijt end eeuwich met u mach leven