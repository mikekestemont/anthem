v heerlyckheyt blaemt maer als ick dan sien wil en ouermercken de hemelen godt uwer handen wercken mane sterren die ghy al deur v woort gheschapen hebt en ghestelt op heur oort als dan spreeck' ick by my verwondert seere ay wat ist toch van den mensche o heere dat ghy alsoo synder ghedachtich syt ende voor hem sorghe draecht talder tyt ghy hebt hem soo ghemaeckt dat sonder blame hem niet en feelt dan godt te syn bequame want ghy hebt hem met glorien ghelaeft met goet vervult en met eeren begaeft ghy doet hem oock hebben de heerschappye ouer het werck uwer hant tallen tye ghy hebbet al sonder t'wtnemen iet hem onderdaen ghemaeckt alsoomen siet ossen schapen haer wolle en heur huyen die ghy al voeyt o heer met gruene cruyen voorts hebt ghy hem ouer al heer ghestelt van dat den cost sueckt in bos berch en velt de voghelkens die vlieghen ende singhen de vissen oock die deur de baren dringhen die ghy alle wesen en adem gheeft onderworpt ghy hem ia en al dat leeft o onse godt en heere goedertieren hoe is met recht groot in alder manieren de heerlycheyt ws naems int aertsche dal die uwen lof kenlyck maeckt ouer al o onse godt end heer seer hoogh gepresen hoe heerlick moet doch uwen naeme wesen ouer d'eerdryck streckt v heerlickheit schoon ia wyder dan daer gaet des hemels throon men siet alsins uwer kracht veel getuygen selfs in den mondt der kinderen die suygen daer doer maeckt ghy tot niet ende beschaemt v' vianden doer v kracht seer vernaemt maer als ick wil aensien ende bemercken die hemelen heer uwer handen wercken die sterren die mane die ghy doer t' woort maeckt ende stelt een yder op sijn oort als dan spreeck ick by my verwondert seere wat ist doch van den aermen mensch' o heere dat ghy syner also gedachtigh sijt end ouer hem sorge draeght t'aller tydt ghy maeckt hem dat hy god schier sij gelijcke want ghy maeckt hem ouervloedigh end rycke van heerlickheit die doch naeckt is end bloot ghy maeckt hem vol met veel goederen groot ghy laet hem sijn ouer d'werck uwer handen als een heer der seluen in allen landen sonder wtnemen alles in 't gemeen hebt ghy hem onderdaen ghemaeckt met een ossen schaepen haer wolle end haer vellen die ghy op de berghen voedt sonder quellen end op dat veldt weyden doet oueral in bosschen berghen end in menigh dal die vlieghende voghelen die wel singen die visschen des meers end oock alle dingen dien ghy haer wesen end den adem gheeft maeckt ghy hem onderdaen iae al wat leeft o onse god end heer seer hoogh gepresen ten rechten moet uwen naem heerlick wesen vwes naems heerlickheit in ouervloedt streckt veel wyder dan den eerdbodem doet o nostre dieu seigneur amiable combien ton nom est grand admirable par tont ce val terrestre spacieux qui ta puissance eleue sur les cieux en