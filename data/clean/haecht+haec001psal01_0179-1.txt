als nv christus ghebenedijt wist dat ghecomen was de tijt dat hy van hier soud' scheyden aenden disch met zijn ionghers sadt end' met hun hy het paeschlam adt t'was voor t'lest' doen bereyden hy sprac ic hebb' begheerte groot met v eer dat ick' sterf' de doot t'eten dit paeschlam schoone van nv voortaen seggh' ic v al dat ick hier af niet eten sal tot hem t'rijc godts verthoone als hy alsoo nv met hun at heeft hy sunderlingh' ghedacht dat hun hert' niet werd' onmachtich set daerom in het sacrament nam broot met danc brackt hun present gaft hun end' sprac aendachtich nemet eet dat is mijn lichaem dat aenden cruys voor v ter vraem haest sal worden gegeuen sulx doet end' ghedenct mijns daer by dat ick v heer' end' heylandt sy al die gheloouich leuen desghelijken als op dat pas het auontmael voleyndet was sterct' hy zijn ionghers teere end' heeft dit sacrament volmaect den kelc ooc met zijn hant gheraect danct' gaf hun dien sprac meere neemt drinct alle dat is mijn bloet des nieuwen testamentes goet t'welc ic aen t'cruys warachtich voor v sonden verghiten sal sulx doet als ghy daer af drinct al dat ghy mijns zijt ghedachtich soo godt in egypten sloech doot d'eerste gheboorten cleyn end' groot end' dat op eenen nachte de coninc pharao verdronc end' inde roode zee versonc met alle zijn heyrcrachte doensette godt in den paesdach daer by zijn volc te dencken plach aen all' zijn wonderdaden waer door sy werden wtgheleyt met stercker handt wt dienstbaerheyt door de roy zee drooch traden alsoo ooc christus onse heer' door zijn bloet in het doopsel meer versinct all' onse sonden de doot verworcht de hell' verstoort de hantschrift die t'ghemoet vermoort heeft hy aen t'cruys ghebonden dat zijn kerck' sulx indachtich sy tot een paeschlam hem selfs maect hy int' testament end' stichte sijn lichaem t'eten in het broot in wijn te drincken zijn bloet root door zijns woorts groot ghewichte die van dit broot na zijn beuel eet end' drinct van s'heeren kelc wel die soud' zijn doot oorconden naem'lijc dat christus onse schult aen t'cruys betaelt heeft end' vervult end' wtgheveeght' ons' sonden dat ons nv godt genadich sy soo wijt gheloouen end' daer by ons aende doop' vast houwen soo sullen wy godts kind'ren zijn end t'hemelrijc innemen fijn dat ghunn' ons godt vol trouwen dus proef' hem de mensch' met der daet eer hy tot dese tafel gaet dat hy wel kenn' zijn herte oft hy in t'recht ghelooue staet met ware liefde daer toe gaet dat hem gheen onboet smerte dat hy hem selfs niet eet' t'ordeel om dat hy met onderscheyt heel t'lichaem christi des heeren dat hy der sonden suerdeech quaet wtveegh' door des heyl'gen gheests raet christo t'lam godts ter eeren daerom soo laet ons alghelijc godt den vader in hemelrijc van ganscher herten beden door christum daer wy all' opstaen die ghenoech heeft voor ons ghedaen de doot