ach heer hoe moet ick clagen tgene dat ic sie gebeuren hoemen in dese daghen dijn schaepkens siet verscheuren door spaus erreuren so loopen sy verdwaelt de harders die haer stueren hebben den wech gefaelt vliedt baals papen babels religioen die christus arme schapen met drec van menschen voen so sy in daniels tijen versierders gruwel leerden door menschen fantasijen het simpel volck verkeerden so siet men ons gheleerden dat selve werck bestaen maer so sy doen vermeerden so salt haer noch vergaen vliet baals papen babels zy maken haer afgoden die doense tvolck aenbeden twelc god claer heeft verboden int woort na moses reden zy bruycken vreemde zeden recht na haer droomen vry so haer voorvaders deden twoort gods verlaten sy vliet baals papen etc zy drijven tvolc met hoopen op eyghen deuchtsaem wercken en stellen te vercoopen den hemel so wy mercken dit zijn spaus clercken die tvolck so leyden blent en christus dienstich stercken wort onder haer geschent vliet baals papen etc lof god tis beter comen twoort can haer wel regeren haer dootlicken verdomen dat sietmen gantz mineren nu is haer t'lamenteren end ons door christum vreucht o kinders wilt gauderen int lustich licht verheucht vliedt baals papen etc al haer vermomt versieren is nu int openbaere den prince der princhieren stelt haer boevery int clare heur dierbaer waere en wert niet meer ghesocht coemt wech vliedt babels schaere t'recht is ons wederbrocht vliedt baals papen etc wee u ghy blinde guylen baals valsche propheten waer onder wildt ghy schuylen u decksel wert versteken u mate is u ghemeten ghetelt is uwen loon gods woord heeft bijna geten t'ciraet van babels croon vliedt baals papen etc stelt u duvels practijcken by twoordt der waerheydt reene en siet of sy is te gelijcken oordeelt na twoort alleene neen daer zydy te cleene twort goet ghemaect met cracht dus loopt gy dan als eene moetwillich inde gracht vliedt baals papen etc veel meer had ick gheschreven van haer gedroomde logen maer elck heeft wel beseven hoe datse weynich dooghen schout nu na dijn vermogen tfenijn bout op gods woort want twoort en babels zogen en dragens geen accoort vliedt baals papen etc prince die soo gevoelen en dwoort der waerheydt prijsen wilt haren dreck afspoelen laet u van christo wijsen op dat ghy int verrijsen met christo onbevleckt eewich meucht verjolijsen in heerlickheyt perfect vliet baals papen babels religioen die chistus arme schapen met dreck van menschen voen