aenhoort ghy heydensche nacie die door christum tot ghenade quaemt hij roept u tot sijnder gracie dus coemt eer dat ghy blijft beschaemt met hem versaemt al in sijn goddelijck woort ghepresen soo wie dat den name gods ghebenedijt ghelooft en aanroept altijt die sal door christum salich wesen god sprack met woorden vreedsame tot abraham door u saet voorwaer sullen die heydenen bequame ghebenedijt sijn in christum lofbaer want dwoort seer claer gheeft warachtich ghetuych van desen soo wie dat den name gods ghebenedijt ghelooft en aenroept altijt die sal door christum salich wesen dlicht is den heydenen ghegheven dus te wijl ghijt hebt wandelt daer in soo comdy uut den doot int leven en soeckt christum alleen voor u ghewin met hert en sin wilt sijn woort hooren verstaen en lesen soo wie dat den name godts ghebenedijt ghelooft en aenroept altijt die sal door christum salich wesen hy is dat beloefde saet reyne dwelck adam was ghepropheteert maer sy versmaeyden die fonteyne en dlevende water gherenocieert dies u verneert op dat ghy u qualen laet ghenesen soo wie dat den name gods ghebenedijt ghelooft en aenroept altijt die sal door christum salich wesen hoe princelijck heeft hy vertreden helle doot met dat oude serpent aent cruyce voor des menschen doot gheleden en ghelaten tot een nieu testament christum bekent want ghy met hem sijt verresen soo wie dat den name gods ghebenedijt ghelooft en aenroept altijt die sal door christum salich wesen per haecht