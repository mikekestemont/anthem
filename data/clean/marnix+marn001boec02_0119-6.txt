met den mont voirdraeg leer myn gemoet in dyns wets yver branden du sietst o heer dat ick myn siele waeg als of sy waer in mijn hant telker ueren maer ick vergeet dijn wet te geenen daeg het godloos volck soeckt mijnen voet te stueren uyt een valsch hert int gaeren van haer net doch ick laet my van dijn woirt niet vervueren dijn tuygnis heer dijn woirt end' dijne wet is t'deel end t'lot dwelck ick wil eewig erven tis mijne vreugt daer ick mijn hert op set ick heb mijn hert begeven alle werven om dijn gebot end keuren onbesmet te volgen nae tot dat ick coim te sterven samech xv ick drage haet end eenen wedersin tot schalck gepeys end alle dobbel rancken maer dijne wet is tgeen dat ick bemin du bist o heer mijn schutting sonder wancken end mijnen scherm mijn toevlucht ende schilt op dijn woirt staet mijn hert end mijn gedancken packt u van my al die ghy qualijck wilt end boosheyt werckt end ick sal onderhouwen het woirt mijns gods end sijn geboden milt wil my o heer wel vastlijck onderbouwen na dijn geloft dat ick int leven blijf laet my niet sijn beschaemt in mijn vertrouwen uersterck my heer end onderset my stijf so sal ick recht behouden sijn in vreden end sal dijn wet aenmercken met beklijf du hebst de geen met voeten hart vertreden die dwalen af van dijn wet ende raet want tis om niet al wat sy listich smeden du hebst de boos' in haere valsche daet als onnut schuym van d'eirtrijck wech gesmeten dies heb ick lief dijn oorcond boven maet heer dijnen schroom heeft my thert so beseten dat my van vrees het hayr te bergen staet als ick my poog dijn oordeel t'overmeten haiin xvi ick heb goet recht end billickheyt gedaen heer wil my niet den vyandt overgeven die niet en vreest met onrecht om te gaen sy du mijn borg end loss mijn arme leven dat my tboos volck in haeren overmoet geen onrecht doe oft brenge tot het sneven mijn oogen sijn beweent in overvloet dewijl sy vast op dijn verlossing wachten end op het woirt van dijn gerechtheyt goet wil dijnes knechts gebeden niet verachten maer doe met my nae dijne gunste heer end leer my recht na dijne wet te trachten ick ben dijn slaef end soeck alleen dijn eer wil mijn verstant met dijnen geest verstercken dat ick begrijp den gront van dijne leer het is hoog tijt o heer om nu te wercken want tboos volck heeft dijn wet te niet gebracht end' gantzlijck niet op dijn woirt willen mercken daeromm' heb ick te meer daer op gewacht end lief gehadt van herten dijn geboden ia meer dan gout end alle swerelts pracht dies heb ick oock altijts o god der goden al dijn bevel voir goet end recht geacht end voir bedroch end valschen list gevloden phe xvii men merckt o heer in dijn warachtig