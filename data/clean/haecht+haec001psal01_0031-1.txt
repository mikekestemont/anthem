op v betrou ick zeere en laet my doch o heere te schanden worden niet verlost my na mijn bede door v gerechtichede helpt my wt mijn verdriet neycht doch tot my v ooren wilt mijn ghebet verhooren haestelijc heer' my helpt sijt my een steenrots' crachtich een borcht weest my warachtich dat ghy mijn ellend' stelpt want ghy zijt in dit leuen mijn borcht end' steen verheuen end' om uwes naems wil wilt my o heer' doch leyden end' voeren met vermeyden wt noot end' wt gheschil wt t'net dat sy my spreyden wilt doch sonder verbeyden my trecken metter spoet want ghy zijt mijn bewaerd're mijn stercte comt my naerd're dat ghy my hulpe doet o heer' in uwen handen ghy die my hoet voor schanden beueel' ic mijnen gheest ghy hebt my heer' ghenadich verlost o godt weldadich end' ghetrou aldermeest ic haet die t'valsch betrouwen end' op quaey leeringh' bouwen maer op godt hoep' ic bloot tot v mijn vreucht ic wende dat ghy merct mijn ellende end' kent mijn siel' benoot en ouergheeft niet spoedich my och godt o heer' goedich in des viants ghewelt ghy voert mijn voeten sachtich in veel ruymten aendachtich op t'wijde ghy die stelt wilt my ghenade gheuen want my is anxt met beuen mijn ghedaente die is van treueren heel veruallen daer toe mijn siel' met allen end' mijnen buyc ghewis van druc mijn leuen teere is afghenomen zeere door suchten mijnen tijt veruallen zijn mijn crachten door mijn misdaet versmachten mijn beenen tot verwijt t'gaet my soo qualijc heere dat ick smaet end' onneere ben mijn naburen bly end' een schouwingh' mijn maghen die my op de straet saghen die vloden all' voor my mijns is geheel vergheten wt der herten ghesmeten alsmen de doode doet ick ben alsoo gheworden als t'vat t'welc is vertorden gheheel onder den voet want veel my qualijck schelden boosheyt sy van my melden soo dat my elc een schout te samen sy raetslaghen na mijn leuen sy vraghen my dat te nemen stout maer heer' ic hoep' ghestadich op v end' seggh' ghenadich altijt mijn godt ghy zijt mijn eew' is in v handen vrijdt my van mijn vianden van mijn veruolghers wijt v oogh' laet op my schijnen helpt door v goet bewijnen laet my in schanden niet ick bidd' v heer' ghepresen de boose moet mits desen beschaemt ter hellen siet verstommen t'alder stonden moeten de valsche monden die daer spreken groot quaet stijf stout schimpich onaerdich teghen v volck rechtuaerdich in hun hert' opstinaet hoe groot is in t'verborghen v deucht dien te besorghen die v vreese behout end' ghy thoont hun warachtich dese v goetheyt crachtich die voor t'volc v betrout ghy o godt heel vol weyrden berchtse by v op eyrden secreet voor elcx hoochmoet ghy bedects' onbedwonghen voor de kijuende tonghen in uwer hutten goet gheloeft sy godt almachtich om dat hy my aendachtich heeft ghegheuen te bat een goetheyt wtghelesen de selue my bewesen in