haer ia hebben sijnd' in haer vernuft bedrogen haer offerwerck den duyvelen geplogen niet god den heer maer goden nieu verdacht hun onbekendt end voirtijts noyt geacht ondanckbaer volck hoe bistdu so vermeten dat du dijn rotz end schepper hebst vergheten end hebst den god die dy self heeft gemaeckt moetwillichlijck verlaten end versaeckt daerom de heer dit siende heeft verstooten in toirnicheyt sijn eygen huysgenooten sijn kinders lief die hy had opgevoeyt heeft hy met recht verlaeten end verfoeyt hy seydd' ick wil mijn aensicht van hun wenden end sien eens toe waer dit volck sal belenden want tis een volck verkeert tsijn kindren boos in s'hertzen gront slim ende trouweloos sy brengen my tot yvricheyt verdrietich doir goden valsch die ydel sijn end nietich maer ick wil hun vergelden dit verdriet end tergens' oock doir een slecht volck van niet dies salder vier in mijnen toirn opklimmen end tot den grondt der hellen brandich glimmen end' slinden op de vrucht van tgantsche landt op berg end dal ja oock met grondt end sant ick wil op hun all' ongeluck uytgieten mijn pijlen tsaem uyt mijnen koker schieten scherp hongersnoot end pest met bitter smert end heete kortz sal hun afbranden thert met boose sucht sal ickse nederwerpen end over haer de felle tanden scherpen van twreet gediert end addren boos fenijn end slangenghift sal noch haer eynde sijn van buyten sals' het sweirt in stucken houwen end binnens huys sal ancxt end schrick benouwen wat overblijft tsy jonggesel oft maegt tsy suygeling oft oudeman bedaegt noch soud' ick voorts den gantschen hoop verdrijven van hoeck tot hoeck end haeren naem uytwrijuen uyt sweirelts boeck so datter geen gedacht noch heugeniss' en bleef van dit geslacht ten waer dat ick des vyants trotz ontsage die mijn eer mocht vervremden teewgen dage als of sulcks waer geschiet doir sijne macht end dat het god niet had te weeg gebracht want tis een volck verblindt in haeren rade end mercken niet och dat sij't sloegen gade end wel bedacht ten minsten konden sien hoe sy vergaen end hoe sulcx kan geschien hoe soud' een man doen dusent haerder loopen end een paer mans verjagen groote hoopen ten waere saeck dats' haere rotz vercocht end god de heer in svyants handen brocht want svyants rotz of wy schoon voir hem wijcken en is niet eens by ons rotz te gelijcken so als het self met waerheyt yederman van svyants volck wel lichtlijck richten kan haer wijnstock is een stam der sodomiten haer wijngaertranck een scheut der gomorriten haer druyf is ghift end haer wynbesien sijn seer bitter gal end doodelijck fenijn moirtdadich ghift van roode felle draken is haeren wijn all' haere vruchten smaken nae ghift end gal ende nae d'ontsteken bloet van slangen fel end adderen gebroet soud' ick alsulcx in mijn gemoet niet vatten soud' dit niet staen versegelt in mijn schatten om tsijner tijt het selve te bevroen end over sulcx gericht end wraeck te doen de wraeck is