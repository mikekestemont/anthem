hoort alle gaer int openbaer hoe datmen claer sach comen daer int vierentseventichste jaer duck dalfs groot armeyen met trompetten en scharmeyen seer coragieus voorwaer seer triumphant voeren sy vant lant van berghen want met een cloeck verstant elck schip seer vroom ghemant met spaengiaerts en walen meenden sy prijs te halen maer deus aes viel op de hant als sy nu reen groot ende cleen quamen by een om haer te verbreen voor remmerswael hielden sy ghemeen by haren eedt gheswooren den admirael moest vooren hem moeste beswijcken gheen capiteyn juliaen de romero saen deed een vermaen willet wel verstaen lieve crijsluy wilt ontfaen den wijn die ick u hier schincken daer by sult ghy ghedincken dat ghy ketters sult verslaen al in ootmoet valt nu te voet als christen bloet u ghebedt nu doet voor dit heylich cruyce soet van onser liever vrouwen dit beelt dit wilt aenschouwen die neem ons in haer behoet met dit ghebedt naer haer opset meenden sy net sonder belet te comen deurt perket maer het was al qualijck ghebeden sy mosten leeren smeden op sinte stevens wet hoveerdich stout riepen sy bout draghende hout de geus die schout ons ghewelt seer menichfout vene vous canaille lutranen ende rappaille dit is den dach die u berout als leeuwen vrij die geusen bly quamen haer by clampen onder de ly papou waer sijde ghy seer vreeslick sachmen schieten de spaengiaerts haer schepen verlieten schampado speelden sy een vrijmoedich accoort de geusen voort quamen aen boort den admirael verstoort groot gheschrey was daer ghehoort papou tmoet u verdrieten t'onnoosel bloet te verghieten dat binnen haerlem is versmoort een vlietsche boot seer vreeslijck schoot soo dat elck vloot zijn ghewelt seer groot jan van spaengien viel seer bloot men hoorde roepen en kermen misericordie wilt ons ontfarmen maer de loose was slaet doot sonder verdrach ghelijck voor den slach dees' fellen slag' met groot gewag men heugen mag' op een vrydach men al dit schoone spel aensag op een vrijdach twelckmen heughen mach al die dit spel aensach veel edelen cruysheeren mosten daer sterven leeren met gheschrey en groot gheclach dees tijding mal met blijd gheschal quam over al met groot gheral te berghen op den wal ons schepen niet en wijcken sy doen de geusen strijcken tot ses al int ghetal mijn heerom verblijt met groot jolijt bootschapte dijt sonder respijt den gouverneur verblijt hy is op zijn peert ghetreden al na sijn volck gereden maer seer cort was daer sijn tijt al hy daer quam vier ende vlam tgheschut vernam sijn volck dat clam over den dijck creupel en lam ellendich quamense hem teghen sijn ghesellen seer versleghen en riepen met luyder stem o grand seigneur le gouverneur adieu bonneur hier gaen wy deur verlooren ist partuer men sach hem wederom rijden van lachen wel vermijden ghestelt was hy te leur mijn heeroom voorseyt siende dit leyt sijn vrolickheyt is in druck verspreyt over de gantsche stadt verbreyt mijn heeroom onverduldich met tranen menichfuldich heeft de spaengiaerts doot beschreyt als de philisteen voor israel deen haer hoochmoedighe seen daelden beneen alsoot hier claerlijck scheen met claghen ende suchten seer dapperlick sachmense vluchten die spaengiaerts voeren heen als pharao versaecht int roo meyr geplaecht soo ist hier gheslaecht twordt u bedaecht al die dit spel behaecht soo zijn oock dees papisten dees wreede antechristen in haer selfs strick ghejaecht oorlof admirael officieren reael oorlof egael o admirael cap'teyns royael bootslien te mael soldaten al in't generael capiteynen verbael bootsluyden altemael soldaten int generael wilt godt de eere gheven van dat hier is bedreven als david doet verhael