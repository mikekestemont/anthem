hoe veel volcx o paus heer dat my benijdt so seer dees lutranen my quellen sy morren tegens mijn end sterc te velde zijn als ketters sy haer stellen ick hoor daer sijn voorwaer veel die daer spreken claer vergaen sijn al sijn crachten melis en helpt hem niet paus laet hem int verdriet tplaccaet sy niet en achten o inquisity jent die my hier hebt ghesent en my die eer woudt gheven dat ick der ketters bloet soud brenghen onder voet waer is u hulp ghebleven ghy laet my in den noot al soud ick blijven doot want tzijn al apostaten vranckrijck is afgewent englant tis u bekent hebben my gants verlaten coemt paus heylige man end slaet met uwen ban dapper al mijn vyanden sendt my u hoeren gelt oft ick sal moeten tvelt ruymen met grooter schanden ick volchde uwen raet den thienden penninck quaet brengt my tot een ruyne want ick vind dat gewis den thienden penninck is der geusen medecyne prinslicke astaroth sathan coemt uut het coth met al u helsche benden beelzebub coemt voort lucifer doet die moort end wilt my hulpe senden doet ghy nu gheen bystandt so raken wy vant landt sy willen revolteeren soecken een ander heer end volghen christi leer dus sietmen tradt verkeeren