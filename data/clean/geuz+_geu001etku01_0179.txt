hoort toe wat ick u zal ontfouwen en luystert doch wel na dit liet wat een spelleken dat sy brouwen diemen nu arminianen hiet hoe dat sy met rumoer hollant stellen in roer dit ghespuys o heer laet doch niet groeyen d'arminiaen op sluys ons sluys gheleghen aen der masen het is een dorp cleyn gheacht wy laten d'arminianen rasen want sy hebben een cleyne macht het is een deel ghespuys die wy hebben op sluys 'tuytschot sy moeten haesop spelen daer toe helpt ons god ghy steden van soo grooter machten die in dat lustich hollant lecht helpt doch vry met al u crachten te houden staen gods woort oprecht teghen dees gasten loos die daer soecken altoos met list de ghemeente te brenghen oproerich en vol twist veel loose listen sy in voeren om te vervalschen godes woort maer laet ons strijen teghen de hoere van babylon met haer consoort want dit is haer ghebroet dat sy heeft opghevoet in 't stilt die u meynen nu te brenghen het gantsche lant in 't wilt o vrome stadt van amsterdamme wilt doch nassouwe niet afgaen ghy zijt een van de outste stammen blijft vast in u gheloove staen die stadt van delf wijs behaelt oock eer en prijs in als want sy heeft uyt gaen roeyen die het volck leerden vals hout u cloeck ghy stadt van enckhuysen en oock ghy stadt van purmerent doet d'arminianen verhuysen laetse niet zijn van u bekent kreghen sy d'overhant wy waren quijt ons lant strijt vry neemt gods woort tot u wapen teghen d'inquisici dordrecht moet ick oock niet vergheten de maghet voert sy ongheblaemt tot noch toe heeft sy haer ghequeten om te blijven by een versaemt want vrede en eendracht dat maeckt een stercke macht ghewis wilt vast op god betrouwen soo en slaet ghy niet mis o edel graef maurits ghepresen strijdt vroom al voor u vaders lant en wilt doch voor gheen vyant vreesen god die sal u doen onderstant wie voor de waerheyt vecht als david dee gods knecht die verwint sijn vyant uyt den velde soo ons de schrift ontbint voorts ghy steden alle ghelijcke die liefhebbers zijn van gods woort en oock ghy dorpen autentijcke maeckt te samen een vast accoort om uyt het lant te slaen d'ontrouwen arminiaen oft armijn met onsen prins nassouwen god sal ons helpen fijn prince wilt in danck ontfanghen wilt doch nassouwe niet afgaen maer laet ons god loven met sanghen blijft vast op u gheloove staen wy vonden daer gheen ree t'was ghetreur wy mochten nerghens loopen tschip had gheen achterdeur