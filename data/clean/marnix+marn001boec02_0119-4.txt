god almachtich den rechten smaeck end onvervalscht verstant want ick geloof aen dyn gebot aendachtich eer ick verneert werdd' onder dyne hant so deed ick niet dan buyten s'weegs verdwalen maer nu is my dijn woirt int hert geplant heer du bist goet end laetst dijn goetheyt stralen gantz over al dies my tverstant verlicht end leer my doch in dijn wet niet te falen die op haer pracht met hoomoet sijn gesticht gaen tegen my veel leugenen versieren doch mijn gemoet is op dijn woirt gericht haer hert is dick end vet niet om bestieren gelijck out ruet oft als gesturckelt smout maer mijnen lust is dijn wet goedertieren tis mijn geluck end welvaert sonder fout dat ick van dy castijding heb ontfangen op dat ick leer van dijn woirt het onthout want dijn gebodt dwelck ick vast aen wil hangen is beter heer dan silver ende gout end dan al tgoet daer menschen na verlangen iod x dijn handt heeft my gemaeckt end toebereyt geef my verstant dat ick te recht mach leeren het reyn gebodt ons van dy voirgeleydt t'godsalich volck sal hem tot vreugde keeren als sy de deugt die du my doest sien aen want ick doch wacht op d'woirt gods mijnes heeren de daet o heer geeft my wel te verstaen dat dijn gericht rechtveirdich is end goedich end dat du my met recht hebst moeten slaen ick bidde dy dat dijn gunst overvloedich my nv vertroost nae dijn gelofte heer vast toegesegt my dijnen knecht ootmoedich dat dijn genaed end medelijden teer my wedervaer' op dat ick weer mach leven want aen dijn wet verlust' ick my doch seer laet schaemroot sijn die in hoomoet verheven my stooten om met onrecht end verraet maer ick wil my tot dijne wet begeven dan sal sick tvolck met ongeveynst gelaet tot mywaerts slaen die vroom sijn end godsvruchtich end die dijn wet recht kennen metter daet geef dat mijn hert sy oprecht ende tuchtig in dijn gebodt op dat ick niet met smaet beschaemt en word' oft voir den vyant vluchtig caph xi d'wijl ick verlang na dijn hulp dach end' nacht mijn siel beswijmt end wort geheel besweken mits ick so seer op dijne woirden wacht dat d'oogen schier my sprietlen ende breken ick spreke vast in mijn hert och wanneer salst du my heer eens troostelijck aenspreken ick ben heel dorr' van grooten rou o heer gelijck een vel lang inden roock gehangen doch dijn bevel vergeet ick nimmermeer hoe lang sal my dit cruys noch soo hardt prangen my dijnen knecht wanneer salst du doen recht op die die my vervolgen om te vangen thooveirdich volck dat my met haet bevecht graeft kuylen diep end soeckt my te doen vallen dwelck niet en is nae dijn wet aengelegt dijn wetten heer sijn oprecht gantz end allen ick word' vervolgt met valschen haet end nijt dies wil my doch met dijner hulp omwallen ick was voirwaer mijn leven by nae quijt mits tvolck