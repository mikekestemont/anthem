wel salich sijn die met een hert gerust recht ende slecht in haren wech voortvaren end nae gods wet vry wandelen met lust wel salich sijn die s'heeren woirt bewaren end soecken hem uyt gantzer hertzen gront iae gantselick daer toe geen moeyt en sparen die oock geen arg noch geenen boosen vondt en brengen voorts noch smeden valsche rancken maer s'heeren wech bewandelen goetrondt heer du gebiedst dat elckeen sonder wancken dijn wetten houd' nae sijn beroep end plicht end daer nae voeg' sijn wercken end ghedancken och waer my doch den stap so vast gericht dat ick altoos mocht dyn geboden houwen end in de self gegrondt syn end gesticht want ick voirwaer ben in dat vast vertrouwen dat ick niet kan geraken tot oneer so lang als ick op dijne wet sal schouwen dan sal ick dy lofsingen o god heer met een reyn hert als mijn verstant sal vaten dijn recht gericht end dijne heylge leer ick wil met vlijt end gretich uyt der maten dijn rechten heer bewaren lanx so meer wil du my doch niet al te seer verlaten beth ii waer meed ist heer dat hem een iong gesel reyn houden sal end vry van alle smetten so hy altijt neemt acht op dijn bevel daer op wil ick van gantscher herten letten dat ick dy soeck end volge dijn gebot laet my doch niet afdwalen van dijn wetten dijn heylig woirt heb ick in s'herten slot als eenen schat wel costelijck bewaret op dat ick niet en sondig tegen god heer dijnen naem end lof is hooch vermaret leer my dijn recht dat mijn hert werd' gestuert in dijne wet end mijn verstant verclaret ick heb dijn woirt steets inden mont gevuert end dijn gericht vermelt tot alle stonden ick heb voirwaer als my thert heeft getruert in dijnen weg' end over dijn' oorconden verblijt geweest met meerder vreugt end feest dan of ick hadd' al swerelts schat gevonden ick wil o heer in dijn woirt allermeest my oeffenen end daer van steedts vertellen end dijnen wech bemercken onbevreest op dat ick recht daer in gae sonder hellen in dijne wet verheug ick mijnen geest end wil dijn woirt in geen vergeting stellen gimel iii doe my dees deugt die ick ben dijnen knecht dat ick o heer by tleven werd' behouwen ick sal dijn woirt bewaren slecht end recht end mynen grondt geheelyck daer op bouwen ontluyck my d'oog dat ick mach lancx soo meer de wondren groot van dijne wet aenschouwen dewijl' ick heer in pelgrims wijs' verkeer op d'eirtsche dal end heb geen vaste stede verberg my niet dyn wet end goede leer maer geef dat ick vrymoedich daer in trede mijn herte breeckt van dat het allemael met anxt verlangt naer dyn gericht end rede al die vervloect in haeren pracht end prael sick buytens weegs gantz wederspannich dragen mits wyckend' af van dyn gesette pael straefstu te recht met dyne sware plagen weir van my heer beschaemtheyt