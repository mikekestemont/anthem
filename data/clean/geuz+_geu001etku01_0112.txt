wat nieus sal ick u verclaren wilt hooren een droeffelijck liet tot maestricht wat leyder maren vande moort die daer is gheschiet men mach het wel beweenen aende spaengiaerts wreet en quaet zijn dit trouwe conincx dienaren die de landen soo vernielen als zy tot maestricht hebben ghedaen hoort wat de spaengiaerts deden aende cleyne kinderkens voorwaer zy stakense aende spiessen doorhieuwense met zweerden aldaer en toghense levendich van malcanderen soo deden zy die groote moort sy moeten ruymen met schanden al uut der nederlanden sy willen ons doch alle slaen doot vrouwen gaende zwanger van kinde die namense levendich byden haer en bondense aen eenen linde was dat niet groot misbaer mijn hart dat is in sorghen van rouwe soo blijff ick doot zy gingense de straten langs slepen ende hebbense int water ghesmeten t'kint sterf aen des moeders lichaem doot noch ginghen zijt dus aenstellen al binnen der selver steed de mans die ginghen sy quellen alsmen de vrouwen te voren deed haer lichaem hebben sy opghesneden de straten waren van bloede root end ginghen van binnen besoecken oft sy hadden t'gout op gaen sloecken om het ghelt deden sy die moort men hoorde schreyen end karmen roepend' om ghenade cleyn end groot och vrienden laetet u arbarmen wat ghy aen ons doch doet gheen ghenade en mach u ghebeuren ghy moet lyden die groote pijn hierom soo moet ghy treuren voor maestricht binnen der mueren ghy en wolt ons niet laten in och is daer dan geen ghenade riepen die arme jonckvrouwen fijn hanghen ende te branden dat zal u ghenade zijn een steenen hart mochtet arbarmen och wy en hebben doch niet misdaen het en baet kryten noch karmen ghy moet sterven rijck ende armen ghy wilt ons spaengiaerts al dootslaen doe hoordemen de burghers spreken sulcks en hebben wy niet verdient doe gingense haer met zwaerden doorsteken alsulcks soo zal u gheschien wistet die coninck van spaengien spraken die borghers goet wistet die coninck in zijnen lande dat ghy ons doet sulcke schande ghy soudet betalen met uwe bloet op eender nacht hebben zy begonnen doe het quam aen den lichten dach by borghers en duytsche knechten vermoort al op de straten lach behalven vrouwen en cleyne kinderkens dese waren beschreven niet daer laghen zy als honden als off sy de wolven hadden verslonden sulcke moort is nu gheschiet zy sullent noch beclaghen die de poorten op hebben ghedaen zy worden selver doot gheslaghen dat was den danck die zy hadden ontfaen een vendel duytsche knechten stonden die borghers trouwelijck by wy willen met u vechten al teghen die spaensche knechten vyfhondert bleven aende spaengiaerts sy