israel die heeft godt dan noch tot eenen troost warachtich wie slechs van herten reyn is doch maer gestruykelt onsachtich hadd' ick byna met mijnen voet mijn treden hadden schier onvroet gheslibbert onbedachtich want het verdroot my sunderlingh' op de grootsprekers zeere dat het den boosen soo wel ghingh' want sy zijn nimmermeere in gheen perijkel vander doot maer sy staen heel vast sonder noot als een palleys in eere sy en zijn niet in ongheluc als ander' onghenesen end' en crijghen gheen plaegh' noch druc als ander volc midts desen moet cost'lijc dinc hun trotsen zijn end' hun vermetentheyt met schijn moet zeer wel ghedaen wesen als eenen vetten buyc pruyst vry hunnen persoon voorspoedich wat sy slechs dencken dat doen sy sy verniten onvroedich alle dinc ende segghen quaet daeraf ende spreken met smaet lasteren zeer hoochmoedich wat sy spreken hetselue moet vanden hemel in weyrden ghesproken zijn hun woort onvroet dat moet ghelden op eyrden daerom valt hun met hoopen toe t'ghemeyn volc hun sy loopen toe als water met volheyrden end' spreken wat soude godt doch na hun vraghen oft trachten wat soude d'alderhoochste noch hunder eenichsins achten siet dit zijn de quaed' sonder druck die hebben ter werelt gheluc end' worden rijck met machten sal alsulcx te vergheefs zijn dan dat mijn herte met sorghen onstraff'lijc leeft als een vroom man dat ick wasch onuerborghen in onschult beyd' mijn handen af end' ben dagh'lijcx gheplaecht mijn straf is voor my alle morghen ick hadd' ooc schier alsoo gheseyt als sy maer siet daermede hadd' ic verdoemt in eewicheyt v kind'ren goet van sede die oyt geweest zijn end' ic docht hem na dat ict begrijpen mocht t'was te swaer mijnen lede tot dat ic gonc in t'heylichdom end' merct' op hun eynd' zeere maer ghy stelts' op t'ghlatt ia brengts' om end' stootse te grond' heere hoe worden sy te niet soo saen sy nemen eynd' t'onder sy gaen met schricken in oneere als eenen droom wanneer dat een ontwaect soo maect ghy spoedich in t'sadt versmaet hun beeldt onreen maer sulx o heere goedich doet my geheel wee in mijn hert' ende het selue stect met smert in mijn niren weemoedich dat ic een sot moet wesen nv ooc niet weten daer neuen end' moet als een dier zijn voor v nochtans blijf ic verheuen ghestadich by v heere want ghy hout my by mijn rechtehant vrymoedich sonder sneuen ghy leydt my heel na uwen raet end' neemt my aen met weyrden eynd'lijc in eeren met der daet wanneer ic met volheyrden v slechs hebb' soo en vraegh' ic niet wat benautheyt dat my gheschiet na hemel noch na eyrde al waert dat my lijf end' siel' heel versmachtede onsachtich god zijt ghy doch altijt mijn deel myns herten troost warachtich siet die van v wijct sal vergaen die teghen v hoerdom neemt aen heer' die vernielt ghy crachtich maer dat is mijn vreucht dat ic my houde tot godt almachtich end' mijn toeuersicht