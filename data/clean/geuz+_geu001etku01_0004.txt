den paus is onsen vader hy is van god vercoren hy verlost ons allegader niemant en blijft verloren dus wilt vry vreucht orboren ghy menschen onvertsaecht de hel sal hy verstoren somen de spiessen draecht hy heeft seer veelderhande so monicken ende papen zy hebben kleyn provande om niet zy singhen en gapen alleen sy altoos slapen soo lang tot dattet daecht haer wercken zijn van god gheschapen soomen de spiessen draecht zy soecken geen duccaten goutguldens ofte croonen zy drincken al by maten en eten rouwe boonen ic moetse wat verschoonen my isser nae ghevraecht den heere salt hun loonen somen de spiessen draecht zy hebben geen dominien hier noch in geene plecken zy zijn goet van opinien hun schanden sy bedecken hoort my haer deucht verwecken die geenich dinc mishaecht oock zijnse sonder vlecken somen de spiessen draecht prince prince ghy sasserdoten wilt bet u eer bewaren ghy zijt van gods genoten die wil u langhe sparen met allen u dienaren de schriftuer ghy deurknaecht godts woordt saldy verclaren soomen de spiessen draecht