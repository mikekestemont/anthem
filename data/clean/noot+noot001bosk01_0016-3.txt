al moet ic nv dick suchten die na eere noch deucht noch reyn liefde en vraghen o suet ghepeys o sware fantasyen o groote vreucht die my comt deur t'gedencken van v minlyck wesen het welck my schenken can een eerlyck ende salich verblyen o droefheyt bly' o ghenuchelyck lyen o ghesontheyt o daghelycx vercrenken o scherp verbot o lieffelyck weerwenken o suren peys o aldersoetste stryen t is my al vreucht al goet ende bequame t is my al lief wilcome en aenghename wat ick deur v liefde reyn lief ontfanghe tsy suer oft suet alst v wel mach behaghen maer nochtans is al myn vlieghen en iaghen naer uwen troost en naer v ick verlanghe wat de mensen bedryuen van loffelycke daden in stryden oft in raden het moet vergheten blyuen den tyt verwinnet al men mach veel deur tropheen den mensch' noch wat doen leuen nae syn doot met verheuen colomnen fraey besneen maer tcrycht al eenen val want den tyt can d'oblisken d'anticken d'arabisken doen vallen met gheschal alleen de musen schoone de menschen als sy steruen den tyt te spyte verweruen eewighen lof te loone en eenen goeden naem deur het gheleert ontfouwen van eenighe poeten die als goede propheten de goy leuende houwen deur heur veerskens bequaem ghelyckmen dat mach mercken aen heur gheleerde wercken en schriften sonder blaem o ghesusters eersame die ontrent de fonteyne phegasis op de pleyne v verblyt sonder blame met phebus minioot gheeft dat ick op myn liere mach singhen deur v ionste nae der poeten conste den lof en eere schiere van eenen vander noot o brabant moeder schoone gheluckich en vruchtbare van een gheleerde schare een vroem volck neemt de croone die vander noot v gheeft dewelcke hy met den sweerde ghewonnen heeft in stryden springhende sonder myden cloeckmoedich vanden peerde dies menich francois beeft om egmont synen heere te helpen in syn eere die nv deur hem noch leeft egmont was seer cloecmoedich sterck en bequaem van iaren in de fransoyssche scharen die hy deurwonde bloedich ghereden alsoo diep dat hy hem vont besloten en omringhelt al omme van een seer groote somme fransoysen onuerdroten vander noot die hem riep goeden moet myn goet heere wy cryghen prys en eere alleene met hem liep ghelyckmen siet twee leeuwen dat als sy syn bespronghen en seer ras ouerdronghen met iuychen en met schreewen van veel landt lieden grof die heur met scherpe pyken met bussen boghen stauen willen dooden en strauen den boeren niet en wycken maer heur weeren met lof alsoo sachmen dees heeren inde fransoyse benden menighen fransoys schenden en verslaghen met eeren cloeckmoedich onuersaecht ten lesten viel ter eerden deur veel wonden en keruen egmonts peert d'welck most steruen de ruyters hem aenueerden en hebben hem gheuraecht wilt v gheuanghen gheuen want v peert isser bleuen en ghy vint v gheplaecht merct nv een stuck van trouwen weerdich te syn ghepresen een stuck datmen by desen soo lofweerdich mach houwen alsser oyt is gheschiet