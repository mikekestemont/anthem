hoort toe ghy mannen ende wijven vaet den gheest na mijn verstant desen druck en soumen niet connen beschrijven diemen nu siet in nederlant daer en mach nerghens gheen goet passeren tzy te vlissinghen of ter veren dat heeft den thienden penninck ghedaen datmer soo veel siet spelen gaen gheestelijck ende wereltlijck saen als sy dit hebben vernomen zijn daerom te hove ghegaen en wedergestaen als vromen al wat sy seyden hy sweech al stil hy seyde ick sal hebben mijnen wil den thienden penninck sal wesen mijn soo daer een god inden hemel sal zijn och broeders wilt doch wel aenmercken t'ghebeurde op eenen paeschdach dat men vlissinghen sou beschincken met een paeschlam dat niemant en mach twas een paeschlam van grooter moorden t'waren al basten van kempen coorden om te gaen rechten d'overicheyt saen t'ghemeente en hadden niet quijt ghegaen maer als de borghers dat vernamen hoe men ghemeent en d'overheyts ampt woude ombrenghen alt' samen en helpen van kant t'ghemeente en beyde niet langhe sy namen de capiteyn ghevanghen maer die soldaten cleyn en groot schooten sy met cruyt en loot de capiteyn met moede fier sprack tot die ghesellen fijn laet ons doch niet treuren hier maer liever vrolijcken zijn hy clam averecht op de leere hy riep isser gheen gracy heere hier is gracy op dit pas als voor onse graven was