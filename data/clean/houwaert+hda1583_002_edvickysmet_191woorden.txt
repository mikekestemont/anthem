haest u juno ontdoet u vlercken in desen vreughdelijcken saysoene ghy sult jupiter en zijn liefken mercken hoe dat sy wandelen gaen in t'groene om der naturen lust te doene wacht u jupiter ghy zijt verraden u wijff heeft al t'secreet vernomen van quaden tonghen die u versmaden wacht u ghy mocht in schanden comen en schande mach luttel yemant vromen haest u juno en wilt beclippen de twee ghelieven nu te samen eer sy de vreught heeft onder de slippen soo bringhtse beyde op den nest in blamen sy sullen hun eeuwelijcke schamen wacht u jupiter voor meskieff wacht u voor oneere tis meer dan tijt wacht u verdonckert u soete lieff wacht u want schimp haet en nijt heeft gheclapt dat ghy hier zijt haest u wilt haer tuyten aff trecken den onghetrouwen mans ten spijte daer sy nu helsen cussen en lecken verkeert in drucke dwerck van jolijte soo mach hy zijns liefkens worden quyte wacht u wacht u sy compt u op den hals vliet haestelijck uuyt uuw liefkens oghen wacht u u naeckt veel onghevals juno die compt herwaerts ghevloghen wacht u ghy zijt beyde bedroghen 