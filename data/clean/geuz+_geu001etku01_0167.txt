ontwaeckt ghy helden triumphant om stryden voor het vaderlant volght naer heemskerck ghepresen in s'vyants macht maect kleyn gheschil vertrout godt die ons helpen wil als hy meer heeft bewesen voor gibralter nu oock int lest heeft hy verstoort de spaenschen nest twaalf galioens daer waren met noch meer schepen t'haerder baet om rooven dat in zee noch straet gheen hollants schip sou varen heemskerck als admirael ghestelt vrywillich niet om goet noch ghelt maer t'vaderlant ten dienste met een scheepsvlote toegherust zeylende langhs de spaensche cust om eer en niet om winste als hy dees tydingh hadt ghehoort deed' den crychsraet comen aen boort om hun te resolveren dat hy van wille was gheheel de spaens armaed' onder t'casteel inde baey t'abordeeren desen raet soo besloten bal capiteyns officieren al bootsvolck en trou soldaten beloefden daer met lijf en bloet om krencken den vyandt verwoet malkandren niet verlaten heemskerck kloeck deed hun dit verhael hy sou den spaenschen admirael met moy lambert aentasten en voort ons schepen elcke twee een spaens galioen daer op die ree t'aenboorden hy belasten met sulcken orden resoluyt d'admirael sprack vaer an dat stuyt laet dan ons ancker vallen den spaenschen admirael verbaest siende zijn komste met der haest gingh dryven nae de wallen maer heemskerck voer hem rustich by met staende zeylen op zijn zy clampten aen boort ghestreken met moy lambert achter aen schoten dat seignor niet kond' gaen om zijne biecht te spreken den strijt heftich aldus begost met schieten slaen elck soo hy kost twas vreesselick t'aenschouwen den spaenschen viesadmirael hert oock inden brant geschoten wert conden qualick vry houwen ons schepen zeylen touwen wandt meer galioens raeckten in brant doort cruytspringhen ghesoncken veel aflaten kreech seignor hier soo dat zy meest door t'vaghevier int wywater verdroncken den spaenschen admirael verheert wert door veel schietens ghematteert liet een vreevaen uutwaeyen maer onse schoten even sterck om wreken die doot van heemskerck lieten hun soo niet paeyen capiteyn lambert end verhoef harten int spel viel haren troef clavren seignor niet baten want schoppen quelden hem te fel dus koos seignor dat ruytenspel sprong uut door die busgaten vier uren langh of daer ontrent vochten sy eer de stryt nam ent tsavonts ter sonnen peylen van vier duysent man in hun vloot is meer als twee duyst bleven doot van eenentwintich zeylen d'admiraels seven hondert man zijnder weynich ghecomen van hy selfs is oock doot bleven don jan alvares davila ons vrou van scherpenheuvel dra brachter daer veel om t'leven d'admiraels schip s augustijn d'vies admiraels schip hiet divijn delvega nostra dona madre de dios s anna met nostra dona del regla oock la conceptiona s christoffel s nicolaes el dona de rosaros dwaes el dona des doloros met nostra dona de la o het twaelfste hiet s pedro al gallioens vol seignoros hondert stucken van achten klingh trompetter van cleynsorgh ontfingh die t'spaensche vlagh afhaelde noch vyftich stucken men oock gaff die d'viesadmiraels vlagh brocht aff eerlijck men hem betaelde magellani candis en draeck u vlaggen strijct voor heemskercx saeck noyt sulcken eer verworven seignoor salt lang ghedencken koen met heeroom voor die zielmis doen en sonder biecht daer storven prince heemskerck admirael reet dijn doots beschrijven is my leet met hondert man daer boven tsestich ghequetst dits tghetal wis daer van ons vloot beschadicht is eeuwich salmen hem loven soldaets maetroos wacht u d'abuys hiervan te singhen int hoerhuys looft godt van desen wercke misbruyckt niet ydel godes naem maer eerbiedigh alle tesaem singht loff den heldt heemskercke