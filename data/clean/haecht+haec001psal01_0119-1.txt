vvel den genen die sonder vlecke leuen die in godts wet wandelen met vlijt wel dien die hun tot zijn getuyg'nis geuen die hem van herten soeken altijt want welke wandelen op zijn weghen die en zijn tot geen quaetdoen geneghen ghy hebt ons ernstich heere god beuolen end' ghedaen ghebodt v beuelen vlijtich te houden dat wijse niet afgaen en souden o dat mijn leuen behile warachtich met ganschen ernst v rechten alleen wanneer dat ick mercke geheel aendachtich o heer' op uwe gheboden reen soo en coem' ic niet tot schand' noch smerten ic danc v heere van rechter herten dat ghy leert end' in my verbreyt het recht uwer gherechticheyt v wetten wil ic houden heere en verlaet my doch nimmermeere hoe sal een ionghelinc na v behaghen op zijnen wech onstraffelijc gaen als hy hem na v woorden recht wil draghen ic soek' v gansch van herten voortaen maeckt dat ick aen v ghebodt niet fale v woorden heer' behoud' ick altemale in mijnder herten dat van my gheen sond' en werd' ghedaen voor dy gheloeft zijt ghy heer' t'elker steden leert my doch v rechten end' zeden ic wil heere met mijn lippen vertellen alle de rechten van uwen mont soo langh' als ic leue sal icse mellen ic verheughe my tot alder stont des weechs uwer ghetuychenis heere als ouer rijcdom end' s'werelts eere ick spreek' al wat is v beuel ende sie op v weghen wel tot v rechten hebb' ic behaghen v woort bewaer' ic t'allen daghen doet wel uwen knecht op dat ic mach leuen end' v woorden houden nacht end' dach opent my d'ooghen wilt my ghesicht gheuen dat ick t'wonder aen v wet sien mach ick ben een gast end' heel vreemt op eyrden en wilt niet verberghen met onweyrden voor my uwe gheboden goet mijn sile leeft in teghenspoet end' is verslaghen door t'verlanghen na v rechten ende dijn ganghen ghy scheldt de stouten ende die daer falen vwer gheboden die zijn vervloect keere van my smaet verachtingh' ende dwalen want ic blijue ganschelijc vercloect om v ghetuycheniss' te bewaren de vorsten heer' hun ooc openbaren sitten end' spreken teghen my maer v knecht spreect van v wet vry tot v rechten end' v ghebiden hebb' ick lust sy zijn mijn raetsliden mijn sile leyt in t'stof verquict my zeere heer' na uwen woorde rechteuoort ic vertelle mijn weghen end' ghy heere goedertierlijken my verhoort vwe rechten my doch leert ghenadich den wech ws beuels wijst my weldadich soo wil ic spreken dach end' nacht van v wonderen ende macht ick lijd' druc dat mijn hert' versmachtet sterct my na v woort op my achtet willet my vanden valschen wech bevrijden end' ghunt my v rechten end' v wet ic verkies' der waerheyt wech t'allen tijden v rechten hebb' ic voor my gheset ic hangh' vast aen v ghetuyghenissen heer' en laet my v hulpe niet missen dat ic ter schanden worde niet wanneer ghy mijn hert' troost