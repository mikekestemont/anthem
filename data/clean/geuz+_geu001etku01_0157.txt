draegt rou der inlandtsche spangien der victory in vlaenderlandt van den prins al van orangien albertus en d'admirant draeght rou en wilt beweenen kruynenburgh breet en smal u druckelyck verkleenen blockenburch hout en stenen heeft prijckel al vanden val aen de waerdt in de drie kroonen t'engelenburch ghelogeert gaet daer nu om verschoonen om hulp hem obidieert want meest is nu verslegen die u plach vooren te staen doodt vangen en ghekreghen door ongheluckigen zeghen 'tschijnt ghy moet heel verloren gaen by nieupoort hoogh van muyren in julij den tweeden dach nae middach ontrent twee uyren gheschiede den grooten slach ghekryt en veel ellende was daer aen beyde partien dat men naeu paeden en kende tusschen nieupoort en oostende van bloede en doode lien 'teerste vyandts aenvechten was op het schotsche quartier met ruyters ende voet knechten seer vreeselyck ende bloedtgier eenen schans vol soldaten kreghen sy met ackoort die nassous volck most verlaten maer albertus tot zijnder onbaten die heeftse tyrannigh vermoort briesschende sy aen quamen met eenen stouten hooghmoedt ons heeren dat vernamen deden eenen val te voet elck lustich hem verfraeyde teghen haer vyanden strangh zoo dat niemant dolaeyde maer de fortuyne die draeyde meer dan twee uyren langh coragie coragie mijn kinderen riep den prins int openbaer haer macht begint te minderen nu wil ick als een vaer met u leven en sterven coragie tot deser tijdt laet ons prijs en eer verwerven en den vyandt doen swerven met schande in desen strijdt maer godt door zijn ghenade heeft zijn exellenti bewaert met zijn heeren wijs van rade en den vyandt beswaert met overvloedighe dooden ontalbaer ende veel besegelt met geuse looden hier ende daer gevlooden op arm rijck ende eel d'admirant met meer heeren menich hertoch en baroen moet den graeff nu geusen leeren en den prince eere doen want dooden ende vangen was daer de meeste leus 'tmach den delver wel verlangen dat het spul dus is vergangen ter victory al vanden geus ons volck als helden vochten met syn exellenti wijs bedacht hoe wel sy veel stormen brochten maer godt door synder macht gaff sterckeyt en victory zijn volck kleyn ende groot d'welck godt sy eer en glory en den prince tot memory van 't loffelijck exploot hier mede ghedenckt princesse infante clara ysabel doen u man met syn noblesse track deet ghy hem bevel voor u maurus te bringen voor eenen intre prijs om den boosen geus te dwingen maer hem doch sonderlingen den ketter seer afgrijs noster dame de lorette versoeckt nu om secoers dat sy ketter geus belette te maken soo veel remoers sijn alteez is gheslaghen schier doot vol swaren ellendt romeynen wilt nu klaghen en over die rouwe draghen en u tot geusen wendt prince 'tdient niet verholen jonck out arrem ende rijck den almogenden bevolen looft prijst hem al ghelijck prijs en eere wilt oock gheven zijn exellenti vroet met syn heeren verheven die den vyandt heeft verdreven met syn spaensche ghebroedt