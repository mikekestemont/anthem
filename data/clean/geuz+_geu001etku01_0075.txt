wie wil hooren een nieu liet en dat sal ick u singhen vanden ouden man die ducdalve hiet tzijn also vreemde dinghen hy heeft begonnen in ons lant van sconincks weghen te comen maer zijn rancken en blancken zijn al bekant het zijn al blaeuwe blomen die privilegien cleyn noch groot wil hy gheen steden laten die vroomste des landts heeft hy ghedoot versmaedt raedt ende staten papen en papisten allegaer hadden na hem verlanghen nu dancken sy melis der papen vaer dat hy is wech gheganghen hy is met processy inghehaelt men ginck daer al slampempen nu vaert hy wech heeft niemant betaelt by nacht soo gaet hy schampen den ouden man is alsoo beus sy willen voor hem niet nijghen sy roepen veel liever vive le geus dan hij den thienden sou crijghen hy wilde wel maken eenen soen maer ons gaet daer afwalghen wy mercken wel aen het valsch pardoen het zijn al radt en galghen zijn conterfeytsel van metael dat mach hij wel weer breken de herten ontloopen hem altemael al inder geusen preken die prins oprecht dat edele bloet hadd hy soo gheerne verraden maer godt heeft door den prins seer goet den tyran seer beladen