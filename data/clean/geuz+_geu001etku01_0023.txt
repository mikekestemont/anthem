och wie sal mijn ooghen nu ter tijt volheyt van water connen ghegheven om te beschreyen onsen druck en spijt daer in wy wilde geusen moeten leven israels verstroyen met druckich sneven en ghelijckt daer niet by tis openbaer noch oock tverdriet al in egypten swaer want alle die ons beloefden by te staen sijn inder noot ons afgheweken edele ende onedele dies wy hier gaen als menschen van een yeghelijck versteken en al claghen wy geusen onse ghebreken so seytmen tot ons dus valt het swaer ghy hebt ghevonden daer ghy stont naer och hadden wy ons doen wel bedocht wy hadden desen name niet aen ghenomen want tot den bedelsack sijn wy ghebrocht en haer schotel is ons ten sijn gheen dromen te deele ghevallen waer dat wy comen als ickt bedencke vind ick onghecesseert dat barlamont heeft ghepropheteert want desen name gaf hy ons op het pas dat wy ten hove deden onse bede om ontslaghen te sijne onse intentie was van tplaccaet ende de inquisitie mede dit bewillichde madamme met listichede alsoot ghebleken is int openbaer dies meynden wy dat wy hadden de sake claer want sy corts daer na uut loosen gront deze beyde stucken aboliceerden dies de vromen in seer corter stont siende dat wy de beelden so raseerden gods woort te prekene sy triumpheerden met lofsanghen te singhen al in dat pleyn want een grooten yver was daer certeyn den rechten paesschen hielden sy siet met den coninck josia hooghe ghepresen die in derthien hondert jaren niet so reyn ghehouden is also wy lesen met ander ceremonien daer toe by desen als doopen trouwen en begraven de doon sonder te nemen van sulcke dinghen loon maer godt die wonderlick van rade es heeft om onse ondanckbaerheyt ghemeene die laten nemen soot blijckt expres dies wy nu sitten in grooten gheweene want ons eyghen watere neemt dit te beene moeten wy coopen vrienden ydoon maer straffinghe is der sonden loon want onse hope die hadden wy ghestelt op heeren en vorsten groot van staten ende oock hier op der cooplieden ghelt maer al dese hebben ons hier nu verlaten dan tis loon naer werck want al ons praten was van oraengens ghewelt en breroos macht dus ist wel weert datmen ons belacht daeromme so rade ick met david hier dat niemandt zijn betrouwen en stelle op heeren of vorsten oft menichte hier want al dit can godt haest neder vellen alsoo hy bewijst met dit voortstellen want alle die ons hier hebben voorghestaen moetent verloopen oft worden ghevaen dies wy hier nu met versmaetheydt groot in vremde landen moeten vlieden bespot versproken in honghers noot want ons broot te winnen zy verbieden dies en weten wy nu wy arme lieden waer trecken oft gaen wy zijn confuys dus en is ons ditte gheen cleyne cruys och hadden wy dit al wel bedocht doe wy sulck een goet werck bestonden dat wy met lyden souden sijn besocht tsoude ons niet wesen so harde een wonde maer wy dochten al god hadde ghebonden den duyvel en paus metten beestelijcken staet dan contrarie blijckt eylacen jaet want gheen arbeyt oft hout verstaet de leus en is dees tyrannen nu te diere om galghen te maken daer so menich geus nu aen moet sterven bin desen quartiere al begheeft ons tgheluck in deser maniere sy hebbent niet al ghewonnen hier op acht hy schreyt noch wel die nu voren lacht oorlof hier mede vrienden eersaem ende wy hopen noch gheseyt ten fijne als israel te comen uut blaem en papa leo sien gaen te ruyne al sijn wy nu te desen termyne in babilonien een ghecken spel tis alsoo ghebeurt met israel