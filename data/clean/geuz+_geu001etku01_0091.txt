wy amsterdammers zijn gheleghen tusschen twee stoelen inder as het loopt nu heel met ons t'ondeghen wat wy spinnen tis al quaet vlas ten wil met ons ten draet niet loopen het is hart end oock boos al wat wy spinnen t'wort vol knoopen dus worden wy nu sinneloos het is met ons al uut het reeden wie sal ons nu comen te baet ons faem hoortmen over al verbreeden dus worden wy nu desperaet onsen soeten naem seer ghepresen vande koecketers zijn wy quijt een ander naem is van ons gheresen dat ons is een groote spijt moordammers worden wy gehieten off menschenvilders dat is het best het mach ons wel verdrieten dat wy dit hooren moeten int lest dit doet enchuysen end hooren end oock de watersteden eenpaer die gaen ons soo dapper verstooren ende brenghen ons in lyden zwaer och antwerpen hoe sullen wy't stellen wy zijn in grooten last wy worden nu arme ghesellen wy en haddent soo niet ghepast wy hadden soo vast betrouwen op den duckdalba onsen heer maer hy laet ons int benouwen en hy is nae spaengien soo veer amsterdam wat wilt ghy klaghen aen antwerpen uwen noot wy en connen niet verdragen van vlissinghen desen stoot want wy tselve vlas oock spinnen dat ghy hebt aent rocken ghedaen al worden wy buyten onse sinnen ten wil met ons te draet niet gaen wy weten niet wat ons mach letten ons twee steden al van ghewelt hoe dat wy't nu aensetten ons dunct dat onse rijckdom smelt wy waeren seer hooch gheseten met de hoere van babel rijck nu zijn wy neder ghesmeten en vallen met haer int slijck onse beminde suster vercoren middelburch die schoone stee die hebben wy nu verloren dit doet ons harte soo wee want zy was een medecijne daer wy door werden ghevoet maer nu moeten wy verdwijnen en vergaen door groot armoedt o papouwen ghy sult noch loopen aenden prins van oraengien vol loff ende van hem spillen koopen want zy zijn seer goet van stoff sijn craem heeft hy opghesleghen en zijne spillen voortghedaen maer u papencraem is omgheleghen ghy meucht met melis nae spaengien gaen ons prins van oraengien zijn spillen die en sullen niet worden moe maer ghy papen vercocht ons brillen en ghy gaeft de huyskens toe end als wy't dan wel besaghen soo en hadden wy niet voor t'ghelt daeromme wil god u plaghen dat u cramery gantschelijck smelt