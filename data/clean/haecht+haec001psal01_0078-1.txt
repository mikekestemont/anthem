hoort mijn volc mijn wet d'ooren terstont neycht tot de reden van mijnen mont ick wil' den mont opdoen tot byspraken ende wil wtspreken rechtevoort gheschidenissen end' oude saken die wy weten end' hebben ghehoort die ons vaders hebben willen mellen end' onsliden de selue vertellen op dat wyliden eenichsins niet en souden al wat daer is gheschiet verberghen imant van hunne kind'ren de ghene die daer comen hier naer end' vercondighen sonder vermind'ren den roem des heeren vry openbaer end' zijn macht end' wonderen ghepresen die hy heeft ghedaen ende bewesen een ghetuygheniss' oprichte hy in iacob end' gaf een wet daer by in isr'el die hy gheboot te leeren ons vaders hunne kinderen doch dat de nacomers leerden ter eeren end' de kind'ren die daer souden noch gheboren worden als sy op quamen dat zijt ooc seyden hun kind'ren t'samen dat hun hoep' op godt setteden sy ooc niet vergaten godts daden vry end' zijn gheboden hielden aendachtich end' niet en werden alsoo vermaert als hun vaders we'erwillich warachtich ende seer onghehoorsaem van aert welker hert' niet en was recht noch billich hunnen gheest hiel aen godt trou noch willich als ephraims kind'ren die met vlijt den boegh' gheharnast voerden ter tijt des strijts afvilen heel onbevroedich sy en hielden oock niet godts verbont noch en wouden niet wandelen spoedich in zijn wet end' vergaten t'dier stont sijn daden end' zijn wond'ren vol crachten die hy hun betoont hadde met machten voor hun vaders door zijn sterke hant ded' hy wonder in egyptenlant in t'velt zoan hy deylde daerneuen de zee ende liet hun daer door gaen end' settede t'water hooch verheuen ghelijc eenen muer bleef dat vast staen hy leydese s'daechs met een wolk' hoedich ende des nachts met een claer vier gloedich hy spleet de rootsen inde woestijn' met groot water drencte hijse fijn end' liet beken wt steenrootsen vliten dat sy ghelijc waterstroomen daer afvlotten welc sy costen gheniten noch sondichden sy voorder voorwaer teghen hem ende vertor'nden seere inder woestijnen den hoochsten heere ende sy versochten godt altoos in hun hert' onghestadich end' broos dat sy voorderden end' eyschten spijse voor hun silen teghen godts beuel end' spraken teghen godt als d'onwijse end' seyden ia soude de heer' wel connen voor ons eenen disch bereyden end' dien inder woestijnen wtspreyden godt die heeft wel de steenrootsen siet gheslaghen dat daer na zijn ghebiet de wateren vloten ouervloedich ende dat hun daer ooc beken groot ouergoten in snellicheyt vloedich maer hoe can hy daer by gheuen broot ende sijnen volcke vleesch beschicken oft hunliden met spijse verquicken doen nv godt hoorde dat onstac hy vier gonc aen in iacob end' daer by sachmen toorn' ouer israel comen dat sy niet en gheloofden aen godt end' en hoepten niet tot hunder vromen op zijn hulp' end' hy gaf een ghebodt den wolken daer bouen end' hy dede de deuren des hemels open mede op hun liet hy t'man reghenen af t'eten hemelsbroot hy hun ooc gaf