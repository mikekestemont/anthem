O onse Godt en Heeré goedertieren,
Hoe wonderlyck is in alder manieren
Vwen Naem groot, hier in dit eertsche dal,
Die uwen lof heerlyck maeckt ouer al.

In al sietmen uwer cracht veel ghetuyghen,
Tot inden mont der kinderkens die suyghen:
En maeckt daer deur verneert ende beschaemt,
Alle vyant die v heerlyckheyt blaemt.

Maer als ick dan sien wil en ouermercken
De Hemelen (Godt) uwer handen wercken:
Mane, Sterren, die ghy al deur v woort 
Gheschapen hebt en ghestelt op heur oort: 

Als dan spreeck' ick by my verwondert seere, 
Ay wat ist toch van den mensché o Heere! 
Dat ghy alsoo synder ghedachtich syt,
Ende voor hem sorghé draecht talder tyt?

Ghy hebt hem soo ghemaeckt dat sonder blame, 
Hem niet en feelt dan Godt te syn bequame: 
Want ghy hebt hem met glorien ghelaeft, 
Met goet vervult, en met eeren begaeft. 

Ghy doet hem oock hebben de heerschappye
Ouer het werck uwer hant tallen tye: 
Ghy hebbet al sonder t'wtnemen iet, 
Hem onderdaen ghemaeckt alsoomen siet. 

Ossen, schapen, haer wolle, en heur huyen, 
Die ghy al voeyt o Heer met gruene cruyen: 
Voorts hebt ghy hem ouer al Heer ghestelt,
Van dat den cost sueckt in bos berch en velt.

De voghelkens dié vlieghen ende singhen,
De vissen oock die deur de baren dringhen: 
Die ghy allé wesen en adem gheeft,
Onderworpt ghy hem iá en al dat leeft. 

O onse Godt en Heere goedertieren,
Hoé is met recht groot in alder manieren 
De heerlycheyt ws Naems int aertsche dal
Die uwen lof kenlyck maeckt ouer al!