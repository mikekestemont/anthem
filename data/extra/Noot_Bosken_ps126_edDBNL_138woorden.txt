Als Godt verlost heeft Israel
Wt de gheuanckenisse fel
Soo docht ons dat wy vastelyck
Maer wat en droomden blydelyck.
Ghenoech hadden toens onse monden
Te doen om syn eer' te verconden,
Ieghelyc sey als hy dit sach:
Dit is Gods werck, soomen sien mach.

Godt gaf ons seker op die tijt
Veel goets en rusten met iolijt. 
Van hem alleen ontfanghen wy
Al tgoet dat wy nou hebben vry. 
Hier om brenckt weer wt met verblyden 
V volck noch gheuanghen in lyden 
Ghelyck oft ghy veldt, berch en dal
Met dau veruerst√© ouer al. 

Sy die in tranen ierst ghesaeyt 
Hebben, sullen worden ghepaeyt, 
En eerbaerlyck worden verheucht, 
Als den Maeytyt aencoemt met vreucht. 
Maer wel is waer dat sy in weene 
Saeyen sullen heurlier saet reene:
Maer al verheugende sullen sy draghen 
Heurlieder schoouen met behaghen.