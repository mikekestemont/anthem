Salich moet die man wesen, 
Die den Heer' wel ontsiet, 
En syn weghen ghepresen 
Houdt, en hem eeré biet:
Want van dwerck synder handen
Sal hy met vrolyckheyt 
Leuen, en vry van schanden
Wort hem voorspoet bereyt.

Als den wyngaert vruchtbare
Sal syn huysvrouwe syn,
Brenghend' int openbare
Vruchten voorts goet en fyn:
Als plantkens der olyuen 
Sullen staen ghemaniert 
Syn kynders sonder kyuen 
Om syn taflé verchiert. 

Siet met alsulcker eere 
Wordt hy ghebenedijt 
Die vreesende den Heere,
Tquaet schout tot alder tijt: 
Den Godt van Sion hooghe 
V deés' weldaden doet,
Dat noch sien sal v ooghe
Ierusalems voorspoet.

Ghy sult wt uwen sade
Dubbelen voorspoet sien,
En gheluck en ghenade
Aen Israel gheschien.