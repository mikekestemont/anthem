Ghy al die op der eerden woont 
Singt vry wt, en Gods lof verschoont 
Dient den Heere ghenuechelyck 
Coemt voor hem vrolyck erm ende ryck. 

Godt is de hoochste t'alder stont,
Die ons sonder ons maeckt ghesont: 
Ons seg' ick die syn eyghen syn, 
En Schapen synder weyden fyn. 

Gaet in syn poorten wie ghy syt, 
Loeft hem en danckt hem t'alder tyt; 
Verbreyt al om syn eer' bequaem, 
En looft synen heylighen Naem.

Want Godt vol alder deuchden is, 
En syn goetheyt gheduert ghewis 
Tot alder tyt, en eewichlyck
Dueren syn waerheyt, en syn ryck.